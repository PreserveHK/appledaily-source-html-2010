<html><header><meta charset="utf-8"><title>馬詩慧栽培兒子做藝術家</title></header><body><h1>馬詩慧栽培兒子做藝術家</h1><p>馬詩慧（Janet）昨日偕剛滿11歲的幼子王躍穎（Kadin），到海港城出席「VentureStudio兒童攝影學堂」，Kadin即場為母親拍照，Janet表示平日囝囝已為自己影了不少沙龍，她說：「佢好鍾意揸機，你叫佢讀書佢就唔鍾意，但藝術呢啲佢OK，特別係畫畫，所以都會畀佢喺呢方面發展多啲。」</p><p>不反對做幕前</p><p>Janet表示每逢母親節、聖誕等節日，囝囝都會親手畫心意卡送給自己，問Janet可知囝囝日後會否想投身幕後工作？她即說：「我諗佢會想做幕前多啲，佢表演慾好強，之前都試過幫籌款活動solo唱歌，如果佢鍾意，會支持佢入行。」<br>採訪、攝影：TamSinYi</p></body></html>