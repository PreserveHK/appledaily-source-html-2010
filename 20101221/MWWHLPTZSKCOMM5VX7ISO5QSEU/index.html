<html><header><meta charset="utf-8"><title>中環在線：十大風雲首腦　薄熙來居首 - 李華華</title></header><body><h1>中環在線：十大風雲首腦　薄熙來居首 - 李華華</h1><p>Checkthisout！中國城市競爭力研究會噚日公佈「2010中國城市十大風雲首腦」排行榜，我哋嘅特首曾蔭權，憑住「飲香港水，流香港血」呢句經典語錄，成為全國第二風雲首腦，輸個馬鼻畀薄熙來（圖）。<br>負責呢項調查嘅中國城市競爭力研究會會長桂強芳話，除咗呢句經典語錄令人對特首印象深刻之外，喺菲律賓人質慘劇呢件事上，特首喺國際舞台敢於為香港發聲、要求菲律賓政府負責，都充份凸顯佢嘅領袖風範，亦係佢當選嘅原因……但主辦單位明明話風雲首腦主要特徵係「具國際國內影響力、領導、決策、學習、創新能力強、組織能力突出、性格魅力獨特、對突發事件有很強的反應和處置能力」。咁，點解曾特首會當選嘅？</p></body></html>