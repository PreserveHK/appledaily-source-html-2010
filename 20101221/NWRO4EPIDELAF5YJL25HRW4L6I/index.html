<html><header><meta charset="utf-8"><title>籃FUN籃解：舒娃撐場禾積斯神勇</title></header><body><h1>籃FUN籃解：舒娃撐場禾積斯神勇</h1><p>遭湖人交易到網隊嘅後衞禾積斯（圖），周日終以後備身份首度登場。禾積斯嘅靚靚未婚妻、網壇美女舒拉寶娃都有到場撐愛郎，或許係愛情力量嘅關係，禾積斯全場表現積極，仲攞咗10分同6個籃板，助東岸「魚腩部隊」網隊主場以89:82爆冷贏咗鷹隊。舒娃出現即令禾積斯表現神勇助網隊贏波，舒娃都可算係網隊「幸運女神」喎！</p></body></html>