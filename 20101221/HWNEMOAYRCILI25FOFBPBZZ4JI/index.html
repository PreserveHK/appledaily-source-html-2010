<html><header><meta charset="utf-8"><title>聖誕樂Cook（5之2）：奇脆聖誕層層叠　Cake好味</title></header><body><h1>聖誕樂Cook（5之2）：<br>奇脆聖誕層層叠　Cake好味</h1><p>昨日學完做聖誕曲奇，仲唔夠喉？咁就唔好俾對手停落嚟，今日跟Denice學做幾款好有聖誕Feel的蛋糕，自己親手整個去Party，包保唔會同人撞糕啦！<br><br>記者：趙珮倩<br>攝影：王文忠<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=1204418<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>DeniceWai（6Senses創辦人）<br><br>自小向任職廚師的爸爸偷師，嚐過各國美食並融入烹調風格中，由中菜到意大利菜都拿手。</p><p>煮題　聖誕蛋糕<br>自製啤梨餡</p><p>想自製蜜餞啤梨，可將2個新鮮啤梨去皮去核切細件，放入鍋內加入1/4杯水及半杯糖，煮至啤梨軟身及汁濃便可。</p><p>牛油要放室溫</p><p>牛油要先放室溫20至30分鐘，才能將曲奇麪糰搓得均勻，千萬不要在雪櫃取出牛油即用，牛油搓不散，做出的曲奇也不好。</p><p>星形用刀邊</p><p>星形圖案多邊多角，用模具吸形後宜用小刀沿邊一，切出的星形會更美觀。</p><p>1.雪山金字塔（果醬肉碎雪糕）</p><p>01hr00min（不計冷藏時間）<br>製作難度：★★★★☆<br>份量：1件<br><br>果醬肉碎批或蛋糕，通常在聖誕節先有得食，Denice加入雪糕，配上有橙香和肉桂的餡料，冰冷得來好有節日味道。</p><p>材料</p><p>牛油蛋糕300克、呍呢拿雪糕（共150毫升）2杯、果醬肉碎200克、杏仁碎100克、橙皮茸1茶匙、鮮忌廉250克、立體三角模1個<br><br>裝飾：杏仁碎1湯匙、紅加侖子25克、糖霜適量</p><p>做法</p><p>1.將牛油蛋糕一開二，再橫切三份，之後再切成四塊三角形及一塊方形備用。<br><br>2.將鮮忌廉打起至企身。<br><br>3.將果醬肉碎、杏仁碎、橙皮茸、雪糕拌勻成餡料備用。<br><br>4.立體三角模內鋪上保鮮紙，鋪上三角形牛油蛋糕，倒入餡料，以方形蛋糕封底。<br><br>5.將蛋糕放入冰格雪一晚至實身。<br><br>6.將已經雪硬的蛋糕脫模，表面塗上忌廉，撒上杏仁碎及放上紅加侖子做裝飾，碟邊撒上糖霜即成。</p><p>2.奇妙聖誕（西梅牛油曲奇）
</p><p>03hr00min<br>製作難度：★★★★☆<br>份量：4件<br><br>在牛油曲奇餅底中夾着西梅醬，酸甜醒胃，吃時少了膩滯及有清新感覺。</p><p>材料
</p><p>無鹽牛油227克、糖375克、蛋2隻、鮮忌廉55克、杏仁油3/4茶匙、豆蔻粉/發粉各1茶匙、麪粉1公斤<br><br>西梅醬餡料：無核西梅454克、糖180克、呍呢拿油/肉桂粉各1湯匙、糖霜2湯匙　<br><br>裝飾：橙皮絲/紅桑子/薄荷葉各適量
</p><p>做法</p><p>1.麪粉與豆蔻粉撈勻後，加入發粉拌成麪粉混合物。<br><br>2.牛油加入糖打勻，分兩次加入雞蛋拌勻，再下忌廉、杏仁油打勻後，分幾次倒入麪粉混合物攪勻後，用手搓至完全混合。<br><br>3.將牛油紙蓋着粉糰，用酥棍碾開約1/4吋厚，然後切齊邊，再切出三角形。<br><br>4.將三角麪糰放在已鋪上牛油紙的焗盤上，放入預熱至180℃焗爐，焗15分鐘，取出待凉。<br><br>5.西梅放入鑊內，注入水蓋過西梅，以細火煮10分鐘，倒出西梅，西梅汁水留用。<br><br>6.將西梅放入攪拌機打碎，倒回鑊中加入西梅汁水、下糖、肉桂粉、呍呢拿油，以細火煮至稠身，攤凉。<br><br>7.將西梅餡塗上餅底，如是者叠起成立體聖誕樹，灑上糖霜，最後可放橙皮絲、紅桑子及薄荷葉做裝飾即成。</p><p>3.願望星（啤梨拿破崙）</p><p>00hr40min<br>製作難度：★★★☆☆<br>份量：3件<br><br>Denice用了現成酥皮來做，方便快捷，而且夠鬆脆，配上軟腍的啤梨，口感好特別！</p><p>材料</p><p>急凍酥皮（室溫）375克、忌廉（打起）/酸忌廉/糖各125克、罐頭啤梨（汁留用）360克、牛油45克、麪粉適量、星形模1個<br><br>裝飾：糖霜3湯匙、紅加侖子適量</p><p>做法</p><p>1.牛油紙上撒少許麪粉，放上酥皮再撒少許麪粉，用酥棍將酥皮碾成16吋的方形。<br><br>2.用星形模印出星形酥皮，放入預熱至200℃焗爐，焗約10分鐘至金黃色，取出攤凉備用。<br><br>3.將糖倒入煲中，開中火，用叉不停拌勻至糖溶後，下啤梨汁煮勻後，下啤梨煮1分鐘，倒出，下牛油拌勻攤凉。<br><br>4.將忌廉加入酸忌廉輕輕拌勻。<br><br>5.將星形酥皮上碟，分別放上酸忌廉、啤梨及酸忌廉，最頂層放星形酥皮，放紅加侖子，撒上糖霜即可。</p><p>快樂芝醉（黑朱古力芝士撻）</p><p>01hr00min（不計冷藏時間）<br>製作難度：★★★★☆<br>份量：2件<br><br>「芝」是布利芝士、「醉」是因為加入了咖啡酒，再以黑朱古力來做這個撻，不但令朱古力味好濃郁，還滲出淡淡的芝士味。</p><p>材料</p><p>無鹽牛油（已溶）3湯匙、消化餅碎80克、榛子碎35克、糖11/2湯匙、布利芝士125克、忌廉65克、黑朱古力90克、咖啡酒1湯匙<br><br>裝飾：谷咕粉/紅桑子/朱古力金粒/薄荷葉各適量</p><p>做法</p><p>1.將消化餅碎、榛子碎、糖、牛油拌勻，平均鋪一層入模內壓實。<br><br>2.放入已預熱至190℃焗爐，焗10分鐘。<br><br>3.忌廉倒入鑊，開細火，倒入黑朱古力、咖啡酒拌勻至混合成朱古力咖啡漿，盛起備用。<br><br>4.將芝士去皮，切片，放入已焗好的餅底上，倒入朱古力咖啡漿。<br><br>5.將芝士撻皮放入雪櫃內雪最少2小時至硬身。<br><br>6.芝士撻脫模，放上朱古力金粒上碟，放上紅桑子、薄荷葉裝飾，最後撒上谷咕粉即可。</p></body></html>