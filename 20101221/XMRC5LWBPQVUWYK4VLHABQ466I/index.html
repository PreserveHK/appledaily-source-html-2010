<html><header><meta charset="utf-8"><title>趣趣地：高美斯3粒推舊主落深淵</title></header><body><h1>趣趣地：高美斯3粒推舊主落深淵</h1><p>倒戈球員最近頻頻發威，繼上周六波里路喺意甲入波砌低AC米蘭後，禮拜日輪到馬里奧高美斯（前）入波，幫拜仁慕尼黑喺德甲以5:3擊敗史特加；而佢一入就3球，認真不念舊情。拜仁贏波後排第5，可憐史特加排尾2，球迷喺呢個冬假想開心都難。</p></body></html>