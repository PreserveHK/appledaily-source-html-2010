<html><header><meta charset="utf-8"><title>鍾舒漫短髮似陳偉霆</title></header><body><h1>鍾舒漫短髮似陳偉霆</h1><p>鍾舒漫昨日到商台接受訪問，本周六她將會出席無綫的《勁歌》總選頒獎禮，由於四大唱片公司與無綫的版稅糾紛，令英皇有機會在《勁歌》總選上成為大贏家，不過鍾舒漫坦言不會給自己太大壓力，她說：「我心情好放鬆，頭兩個頒獎禮自己已好滿足。」</p><p>腰短唔敢露</p><p>鍾舒漫上次出席叱咤頒獎禮時，穿上性感大deepV，至於之後頒獎禮會否再有突破時，她就說：「都會女仔啲，自己唔怕性感，出席頒獎禮性感得嚟要高貴健康，不過露腰就唔得，因為我條腰唔靚又短，等我要減到好似厭食咁先露得。」鍾舒漫亦自爆自從剪短頭髮後不但被人覺得似男仔，更有同事取笑她可追女仔，亦曾被誤以為是陳偉霆。<br>採訪、攝影：駱華齡</p></body></html>