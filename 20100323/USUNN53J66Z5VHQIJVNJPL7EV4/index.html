<html><header><meta charset="utf-8"><title>預設醫療指示諮詢屆滿</title></header><body><h1>預設醫療指示諮詢屆滿</h1><p>【本報訊】走到生命盡頭，你會選擇哪種方式告別世界？引入預設醫療指示的公眾諮詢期昨日屆滿，有專業人士解釋，預設醫療指示只是讓病者明確指出臨終前是否接受維生治療，若病人清醒時能跟親友一起制訂患病時的照顧方式、表達對身後事意願等，對臨終者及家人有更大益處。</p><p>對臨終治療設定指示</p><p>善寧會發展總監陳丘敏如表示，每年有逾萬人離世，當中只有一成多人在善終病房，大部份人沒有預早計劃，該會早前在社區中心及院舍向長者推廣臨終照顧計劃，「例如佢想邊啲人到時嚟睇佢呀，葬禮嘅形式想係點咁，畀佢哋諗吓乜嘢係最重要，好似麥秋咁，佢本身獨居無親人，但係好多契仔同朋友，佢唔想要啲無乜必要嘅治療，又會諗埋靈堂點擺放、追思會要開心咁。」<br>香港紓緩醫學學會榮譽顧問謝俊仁指，預設醫療指示的意思是一個人神智清醒時，為日後可能出現末期病症、長期昏迷或持續處於植物人狀況時設定指示，決定是否放棄維持生命的治療，例如使用心肺復蘇法、呼吸機、餵食喉等，「好似心臟停頓咁，如果你係有心臟病，救返就無事，咁我哋無理由唔做，但如果係末期病人，就算個心跳返都無用，就可以列入呢個類別。」</p><p>特稿<br>善寧會輔導在家辭世</p><p>左邊的陌生人隔着長簾看電視，右邊的另一個陌生人沉醉手提遊戲機，冷冰冰的床、冷冰冰的環境，生命走到最後階段，可以選的不一定是醫院。<br>提供善別輔導的善寧會表示，不少晚期病人都希望離開醫院，在家中與世長辭，只因擔心影響家人，不敢宣之於口。</p><p>聯絡善終病房護士</p><p>善寧會發展總監陳丘敏如說，從前香港人患上重病，不是回鄉間休養，就是回家迎接死亡，「家大部份人都喺醫院度去世，任何人一有身體唔舒服都打999入醫院，唔會好似以前咁。」<br>今時今日，選擇在家中辭世的少於百分之二，「雖然病人成日會問『我幾時返得屋企』，但係個個都唔想喺屋企辭世麻煩到人，令屋企人咁不安，算喇，繼續喺醫院忍埋佢。」<br>陳丘敏如解釋，選擇在家中辭世並無不可，家人可以透過醫院聯絡善終病房的護士，「佢哋會定時探訪，睇住個病情，醫生亦會每14日見個病人一次，一旦病人過身，可以簽發死亡證，直接去殯儀館，如果唔係警方就會查吓係咪謀殺，要去公眾殮房，法醫又會研究係咪需要解剖。」本報記者<br></p></body></html>