<html><header><meta charset="utf-8"><title>Evelyn&amp;李治廷　神偷分頭查牌</title></header><body><h1>Evelyn&amp;李治廷　神偷分頭查牌</h1><p>日本collectpoint的攻勢非常凌厲，先後到港紮營的男牌HARE和RAGEBLUE，以及女牌JEANASiS及LOWRYSFARM，早已得到唔少潮仔潮女垂青，每季入貨時都將之列入shoppinglist之中。俗語有云︰好嘢唔好俾佢停，同公司的新牌仔apartbylowrys近日再抵港，攜手吸港幣，有請《歲月神偷》男女主角率先查牌！<br><br>記者︰吳美美<br>攝影︰陳陶鈞<br><br>場地︰Addiction（25812779）</p><p>OnAarif：RAGEBLUE紅白灰格仔恤衫$369、洗水牛仔褲$639、灰色爬山鞋$819<br><br>OnEvelyn：apartbylowrys紅白花花連身裙$759、黑色漆皮蝴蝶結wedges$699</p><p>小妹與大家姐</p><p>毋須小記多寫，只看brandname都估到apartbylowrys與LOWRYSFARM有血緣關係，前者是小妹，後者是大家姐。不過設計方面就剛剛相反，apartbylowrys走的路線卻是LOWRYSFARM的大人版。起初，看過品牌的廣告相甚至實物，都是有點混淆，究竟哪裏像「大人」先？再作仔細比較，原來走TokyoModernChic路線的apart明顯少了碎花、鮮色及泡泡剪裁，多的是線條明確的單色外套或top，Modern一字強烈反應於系列內，不走cutie不要卡娃兒！難怪2006年成立此系列之時，粉絲盡是OL信徒。提醒香港讀者，SOGO店會將兩牌合併成一店，事前要睇清楚lable入手，以免OL變咗「卡娃兒」！</p><p>闊剪裁啱layering</p><p>介紹完一輪品牌小知識後，例牌要找人示範實證新貨，以客觀了解其品質、易襯易穿程度。《歲月神偷》中的兩位年輕生力軍就最好不過──有請Evelyn及李治廷（Aarif）！Evelyn擁有獨特東洋少女味（不懂？請站在近期熱賣的O字頭相機廣告前自行冥想），不過仍敵不過apartbylowrys剪裁較闊身的命運，相信偏瘦或中等身材的女生，都要留意size問題，否則一不小心會將整個人變得即時「鬆散」。改良方法不妨轉玩layering，不是講笑，今次styling亦是「層層叠」而成事，例如onepiece下用了半截紗裙襯底，令下半身有傘裙效果。估計闊身剪裁可能源自日本人習慣了的「用心良苦」，因為剛剛好的cutting，又怎可以輕易玩出layering呢！</p><p>RAGEBLUE再玩Outdoor</p><p>而同場加映的RAGEBLUE就有李治廷親身上陣示範。現場他與Evelyn一樣咁癲，部份pose都由他們自創出來，好鬼搞笑！說回RAGEBLUE，今季繼續走日本仍未死的Worker×MilitaryMixStyle、OutdoorMixStyle，所以格仔恤、mountainboot、windbreaker仍然見慣見熟。幾時會變？等各位着厭咗先啦！</p><p>OnAarif：RAGEBLUE紅白灰格仔恤衫$369、米白色短袖連帽衞衣$339、灰色連leggings短褲$549、灰色爬山鞋$819</p><p>OnAarif：RAGEBLUE紅白藍細格仔恤衫$369、黑色西裝褸$479、卡其色褲$459、白色sneakers$729<br><br>OnEvelyn：apartbylowrys白色蝴蝶結吊帶背心$269、米白色蝴蝶結紗裙$479</p><p>（Allfromapartbylowrys）</p><p>apartbylowrys/LOWRYSFARM（28366446）<br>銅鑼灣SOGO3樓3-13A舖<br><br>RAGEBLUE（28318542）<br>銅鑼灣SOGO3樓3-08B舖</p></body></html>