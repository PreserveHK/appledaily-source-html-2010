<html><header><meta charset="utf-8"><title>馮仁昭四圍超：Edison北京行騷 - 馮仁昭</title></header><body><h1>馮仁昭四圍超：Edison北京行騷 - 馮仁昭</h1><p>早排喺台灣宣佈復出嘅陳冠希（Edison），噚日傍晚6點幾去咗北京三里屯出席adidas活動，為品牌行騷，台灣歌手陳綺貞都係嘉賓之一。Edison搞服裝生意搞得有聲有色，佢仲話嚟緊8、9月會喺北京開設自己嘅服裝店JUICE，所以噚日行完騷佢都有四圍逛，物色靚舖開潮店。</p></body></html>