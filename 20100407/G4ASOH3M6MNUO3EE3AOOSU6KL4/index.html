<html><header><meta charset="utf-8"><title>窩輪搏擊：21279伺機炒一轉
 - 俊樺</title></header><body><h1>窩輪搏擊：21279伺機炒一轉
 - 俊樺</h1><p>第一季港股反反覆覆，先跌後反彈，收市指數同去年底只差幾百點，不過長假前恒指大成交突破21500，就令人對第二季股市有「復活」嘅希望。<br>內銀股及保險股可以繼續睇好，係支持大市嘅主力，如果連滙控（005）都轉強，咁就係大升市嘅時候。<br>富力C輪21279：富力（2777）上日報收13.30元，升4.5%。股價升破咗50日線之後一直反覆整固，上日輕微突破100日線，挑戰14.20元同15.20元，可以諗吓隻C輪21279。<br>隻輪現價19.7仙，2010年9月13日到期，行使價12.88元，溢價11.6%，引伸波幅53.1%，有效槓桿3.9倍，正股見15.20元，21279睇31.8仙，正股跌穿12.50元，就沽咗隻輪止蝕。<br>俊樺</p></body></html>