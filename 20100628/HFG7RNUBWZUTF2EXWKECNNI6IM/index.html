<html><header><meta charset="utf-8"><title>低膽固醇餐　5日瘦2磅</title></header><body><h1>低膽固醇餐　5日瘦2磅<br></h1><p>閨中好友Dannie，由中學開始已經係肥妹一個，十幾年來身形一直無變過，未過30歲就已經有高血壓，咁啱早前搵到一個餐單，聲稱可以降血壓兼減肥，咁當然第一時間叫Dannie試試。呢個餐單出處係源自美國減肥網站DashDiet，入面有好多唔同類型嘅餐單同健康飲食資訊，強調餐單食物以低飽和脂肪、低膽固醇、高鎂、高鈣、高蛋白質和纖維為主，有助降血壓和降膽固醇。Dannie雖然係大食妹，但個餐單一樣好fit佢，因餐單最多食4、5日已經可以減2磅，絕對值得一試。經過我再三游說，加上我會陪佢一齊食，Dannie終於踏出第一步，而結果真係成功減磅！我當然乘勝追擊，日日返工前同佢一齊跑步做運動，又一齊搵營養師度身訂做減肥餐單，希望今年內可以健康地減去身上肥圈，加油呀Dannie！</p><p>Menu<br>早餐</p><p>麥包2片、花生醬2湯匙、脫脂奶1杯</p><p>午餐</p><p>菜遠肉片飯半碟、蘋果1個、沙律（醬汁不限）</p><p>下午茶</p><p>全麥餅2塊、清水1杯</p><p>晚餐</p><p>薯仔燜雞半碟（雞要去皮）、蒜茸炒白菜仔1碟、白飯1碗、青紅蘿蔔豬湯1大碗、橙1個</p><p>如有需要，每餐只可飲一杯低因咖啡或淡茶<br><br>AngelaFatty：天生葫蘆身形，體重最高峯達200磅，曾以不同減肥法減去90磅，累積唔少減肥心得。</p></body></html>