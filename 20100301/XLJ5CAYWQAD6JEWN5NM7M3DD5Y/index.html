<html><header><meta charset="utf-8"><title>任評審搶閘投票君如力谷華哥金像封帝</title></header><body><h1>任評審搶閘投票<br>君如力谷華哥金像封帝</h1><p>電影《歲月神偷》在柏林影展得水晶熊獎「新世代」最佳影片獎後，前晚電影在港舉行首映，財爺曾俊華、商務及經濟發展局局長劉吳惠蘭都畀面出席。任今屆金像獎專業評審的吳君如表示會投任達華一票，希望他憑該片做影帝。</p><p>前晚拔萃男書院的舊生會在圓方戲院舉行拔萃男書院140周年校慶兼《歲月神偷》慈善首映，《歲》片監製張婉婷、導演羅啟銳及男女主角任達華、吳君如到場外，財政司司長曾俊華、商務及經濟發展局局長劉吳惠蘭和霍震霆等都有捧場。</p><p>財爺被整蠱</p><p>男拔校長張灼祥致辭後，竟整蠱母校屬喇沙書院的財爺搞氣氛，張灼祥說：「我哋男拔去你哋喇沙都要纜喇沙條呔，你今日都要纜男拔條呔。」說罷即送上男拔領呔予曾俊華，他接過後笑不停，卻沒有打上領呔。<br>任達華與吳君如分別憑該片角逐今屆金像獎最佳男、女主角獎，問到有沒有信心得獎，君如說：「希望有好票房先啦，咁辛苦先開拍到，我只想多啲人睇。」任達華則說：「成事在天。」君如表明是今屆50名專業評審之一，會投任達華一票，但不可以投自己。問她覺得誰是其最大對手，君如說：「我冇睇其他片，唔想亂咁評論人哋。」《歲》片揚威國際，會被對手視作大敵，君如說：「冇所謂，攞咗柏林個獎都好開心，都未同導演慶祝，大家分別開緊工嘛，等套戲上完先慶功啦。」<br>任達華任職警務處副處長的哥哥任達榮快將退休，問他打算何時退休，任達華說：「我冇諗過，我好鍾意拍戲。」君如笑說：「不如叫你阿哥拍戲，佢做咗一世警察，叫佢做賊，你做警察捉佢。」</p><p>李曼筠捧場</p><p>導演張婉婷指回港一星期收到很多祝賀短訊，問到對票房可有信心，她說：「未得獎前冇信心，仲諗要點宣傳，家希望有好成績。」<br>此外，來捧場的動漫Maggie（李曼筠）谷胸示人，她說：「之前凍到包糉咁，我試過着七件衫同兩條褲，阿媽都話我誇張，家着番裙都好唔習慣，下面好凉爽呀。」<br>採訪、攝影：溫敏芝</p></body></html>