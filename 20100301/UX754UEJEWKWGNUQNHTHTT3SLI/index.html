<html><header><meta charset="utf-8"><title>孫耀威擺明唔妥采兒</title></header><body><h1>孫耀威擺明唔妥采兒</h1><p>周秀娜和孫耀威昨日在尖沙嘴出席XBOX360活動，孫耀威前女友應采兒，農曆新年在美國賭城和陳小春結婚，問他有否致電祝福舊愛？孫耀威即時晦氣說：「冇打，冇乜嘢好打，因為台灣公司有人打畀我，話我個名同張栢芝（陳小春前度女友）嘅名都列入黑名單，唔可以出席婚禮。」<br>如果被邀請？孫耀威即說：「請我都唔會去啦，我都尷尬o架，佢之前俾記者問會唔會請我，佢話唔會，呢啲假設性問題，唔應該講囉，好多餘！」</p><p>周秀娜晒腰</p><p>同場的周秀娜一身運動裝露出纖腰，她透露本月因去東京行TokyoGirlsCollection時裝騷，未能和男友去泰國旅行，問她不擔心男友一個人出埠？她說：「佢自己一間房嘅，我叫佢袋定平安符，互相報平安囉。」<br>採訪：顏英儀<br>攝影：黃文成</p></body></html>