<html><header><meta charset="utf-8"><title>腳踏四船　七國咁亂曾國祥天明舊愛　A.Lin轟騙子</title></header><body><h1>腳踏四船　七國咁亂<br>曾國祥天明舊愛　A.Lin轟騙子</h1><p>曾志偉一向緋聞多多，估不到其30歲兒子曾國祥也繼承衣鉢。曾國祥近日被爆背着拍拖多年的正印女友，同時偷嗒舊8模的裴殷（A.Lin）和有理大校花之稱的蔡瑩瑩（Ivy），原來他同時還有另一女友，就是洪天明舊愛梁郁霖（Lillian），曾國祥以一敵四女，難怪A.Lin昨日狂轟這個情場大胃王。</p><p>挾着爸爸曾志偉之名殺入娛圈的曾國祥，演藝事業未見起色，反而緋聞熱爆。花弗的他最近被踢爆半年內周旋在正印女友、A.Lin和Ivy之間，不過近日亂糟糟關係又加添了新女主角Lillian。<br>Lillian是洪天明舊愛，早前她更挾舊愛之名參選港姐。據知Lillian與曾國祥拍拖數月即火速玩完，Lillian近日速食A.Lin舊愛、圈外富家子Leslie，令關係七國咁亂。A.Lin對於Lillian兩番成情敵，A.Lin不怒女方反怪男方，她昨日在電話中說：「我諗唔關女仔事，係男方問題，兩次都信埋同一個人講嘢。」她始終覺得被曾國祥一段情傷害深遠，她說：「比我想像中牽涉咁多人，以前我覺得佢係才子，但原來係騙子，同佢講咁多嘢都嘥氣。」A.Lin強調以後會帶眼識人。</p><p>DaDa力撐好姊妹</p><p>至於A.Lin的好姊妹盧頌之（DaDa）大前日也忍不住開post寸爆曾國祥：「情場騙子？好像很多人享受這職業呢，看着一個一個被騙的人的反應全都在你意料之內，像貓捉老鼠般，你很有成功感嗎？你以為你贏了？錯了，玩弄感情的人，永遠都沒有資格去談情說愛，你可以清楚說明你是玩家，但請不要裝作情聖，欺騙及玩弄曾真心對待過你的人。算吧！沒有賊會自認是賊的，對嗎？」</p><p>A.Lin即回覆DaDa：「有你真好…愛你…！」她事後再出言多謝DaDa一直在身邊力撐。<br>A.Lin在感情路上屢敗屢戰，有指她的前度有米男友Leslie最近搭上Lillian，難怪Lillian被傳落選港姐都不失望，因為有大水喉射住。情史越揭越臭的曾國祥已被封為「散餐王」，記者昨日致電聯絡他，其電話轉駁至留言信箱。至截稿前，曾國祥和Lillian均未有回覆。<br>採訪：林妃</p></body></html>