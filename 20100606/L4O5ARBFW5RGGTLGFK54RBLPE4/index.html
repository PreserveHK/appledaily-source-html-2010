<html><header><meta charset="utf-8"><title>拍拖10年好事近陳山聰拖女潮買家品</title></header><body><h1>拍拖10年好事近<br>陳山聰拖女潮買家品</h1><p>陳山聰近日在無綫劇集《女王辦公室》中飾演辦公室助理雷宇，因頻頻出動私伙潮服而潮上位，被網民封為「潮山聰」。直認愛追求新款潮物的山聰，感情上卻從一而終，與時裝設計師女友PonnyYeung拍拖10年未變過。剛搬新屋的他，前日與女友拍拖到圓方的潮流家品店掃貨，他昨日更大方透露有意兩年後與女友拉埋天窗。</p><p>在無綫多飾演綠葉角色的陳山聰，去年憑劇集《學警狙擊》中的左輪一角備受注目，而在無綫黃金時段三線劇集中，往往能在其中兩齣劇集中見到他，例如近日播映的《女王辦公室》和《掌上明珠》他都有份演出，堪稱無綫新一代綠葉王。而山聰近日更憑《女》劇中一身私伙潮流衣着備受注目，人氣勁升。</p><p>女友揸機購物拍照</p><p>工作不斷的山聰近日為方便往返無綫將軍澳電視廣播城開工，特地由觀塘搬往將軍澳清水灣半島居住，前日記者發現他與女友Ponny恩愛出巡，到圓方行街購物。前晚約8時，一身潮人打扮的山聰與身穿黑衫黑褲的Ponny現身圓方貴價日本潮流家品店BALSTOKYO，想不到山聰不但止打扮追求潮流，就連家庭用品也要潮到底。<br>現場所見，山聰與女友在公眾場合明顯十分避忌，不但未有拖手，更不時左望右望兼前後腳行街。二人選購浴室用品後，先到千兩食壽司醫肚，之後再到threesixty超市和萬寧購物。在萬寧排隊等埋單時，山聰搞鬼地要女友用手機幫他拍照，而在他臨付款前，Ponny將一盒瘦腳產品急急掉進購物籃，讓山聰一起結賬，見女友如此貪靚，山聰即忍不住偷笑。</p><p>「我媽咪畀佢100分」</p><p>昨日記者致電山聰，一向低調處理戀情的他大方回應說：「我哋去食壽司啫。」與女友拍拖多久？他說：「10年，我哋嘅愛情，同我熱愛馬拉松一樣。」可有結婚打算？他說：「未未未，冇冇冇，比較起嚟，家事業為重。」山聰在《女王辦公室》中飾演的雷宇事業未成，便與呂慧儀扮演的女秘書初敏奉子成婚，現實生活中，山聰卻表示希望循序漸進，先結婚後生仔，他笑說：「我哋好安全，雙方家長又冇催我哋，女朋友都好好，我哋有共識，佢冇心急，佢好尊重我嘅事業，我想呢兩年搏殺賺多啲錢先。」<br>外表花弗的山聰一直是緋聞絕緣體，堪稱娛圈癡心情長劍，他直認視Ponny為結婚對象，娶硬女友，他說：「畀兩年時間我搏命搵錢，戀情都想低調啲，大家都畀啲空間我哋。我媽咪畀佢（Ponny）100分，佢媽咪就畀我101分。」</p><p>代購潮物大讚體貼</p><p>拍拖10年嗌交難免，但山聰謂與女友性格很夾，未經歷過大風浪。問他有何浪漫冧女絕招時，他說：「我哋最浪漫咪一齊去旅行，去吓沙灘曬太陽，同一齊做運動。」山聰又謂有今日成績，女友一直在身邊默默支持功不可沒，談到女友優點，他讚不絕口：「佢心地好好，我覺得心地好就係靚，當然女友外表都係靚女。」又指女友不時為他購置潮物，十分體貼。<br>據悉山聰與女友Ponny於10年前在友人聚會中邂逅，拍拖多年甜蜜如昔，並早已開始同居生活。由於山聰在友儕間有花名叫「二號」，故朋友都愛暱稱其女友Ponny做「二姑奶」，而Ponny原來任職時裝設計，難怪與貪靚的山聰特別投緣。<br>採訪：譚倩宜、比華利<br>攝影：陳俊強、藍文浩
</p><p>我是誰：偶像劉德華帶領入行</p><p>今年10月滿34歲的陳山聰，原名陳山葱，兒時是劉德華歌迷，93年17歲的他簽約偶像華仔的NewMelody唱片公司，先後推出《Exposure》及《愛是全意》兩張唱片，但都未能走紅，其後他曾簽約藝能並到內地拍劇，此後加入失業大軍。<br>雖然陳山聰家境富裕，家人在澳門經營運輸生意，但他堅持不靠家人，後來曾在二手服裝店做sales，月入3,000多元，又在本地設計師RipYeung旗下做sales，後轉做時裝設計。<br>不過陳山聰始終對娛樂圈有憧憬，最終辭去寫字樓工，00年簽約無綫成為月入6,000元的電視藝員，雖然多演綠葉角色，但近年開始受人注目。</p><p>搶先爆：雷宇重返女王辦公室</p><p>令陳山聰被網友捧為潮山聰的無綫處境劇《女王辦公室》，將於周六（12日）晚播映大結局。處境劇結局例必大團圓，劇中為向Queen姐（汪明荃飾）報復而搞風搞雨的商場老闆鄔Sir（鄧梓峰飾），最終覺悟前非，放手讓下屬蘇生（張國強飾）等人管理公司，而鍾情駕駛飛機的他則成功投考到機師職位。<br>另外，一向抗拒上司與下屬談戀愛的Queen姐，想通後不但與上司蘇生成為一對，且成功鼓勵Leven（杜汶澤飾）接納其女兒Music（何韻詩飾）作女友。至於雷宇（陳山聰飾）與奉子成婚的初敏（呂慧儀飾）也一改揮霍性格，雷宇更獲邀返公司做OA，重新振作。<br>《女》劇結束後，由黎耀祥、李司棋及毛舜筠等主演的全新處境劇《天天天晴》將緊接於本月14日晚推出。</p></body></html>