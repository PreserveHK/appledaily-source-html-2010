<html><header><meta charset="utf-8"><title>性感女神教約會周秀娜鬧市搵人愛</title></header><body><h1>性感女神教約會<br>周秀娜鬧市搵人愛</h1><p>周秀娜（Chrissie）、葉念琛與「新8模」的其中7個o靚模，昨日在銅鑼灣宣傳無綫真人Show《10分試愛》，7位o靚模在鬧市派扇，Chrissie就打扮成性感愛神分享節目的拍攝過程，節目中Chrissie還要找路人參加試愛活動，問她會否感尷尬？她說：「都唔會，有好多人想參加。」Chrissie又會分享戀愛經歷，她謂：「主要都係透過節目，教吓人約會技巧。」她強調其實自己戀愛經驗不多，現任男朋友則是她第二個拍拖對象，問到男友值幾分？Chrissie坦言：「佢係無價，佢份人好細心，試過以前我箍牙，唔小心將個牙套用紙巾包住，再掉咗去垃圾桶，但佢都肯幫我走去垃圾桶執番。」</p><p>Mia唔會探郭秀雲</p><p>此外，與郭秀雲兒子錢景峰拍拖、已有一子一女的媽模Mia，談到男友近況，她表示男友已返回美國讀書，如何維繫感情？Mia說：「我哋每日都會通電話，又會玩webcam，如果公司畀我放假，我都想去美國探佢。」男友有否要她幫手照顧郭秀雲？Mia說：「冇乜事都唔會搵佢，除非好特別需要，或者工作上嘅意見，我都會問吓佢嘅。」<br>採訪：胡比<br>攝影：黃文偉</p></body></html>