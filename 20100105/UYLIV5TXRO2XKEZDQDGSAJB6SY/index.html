<html><header><meta charset="utf-8"><title>魚缸暴炒族：寒流加劇　中燃受惠 - 方星俠</title></header><body><h1>魚缸暴炒族：寒流加劇　中燃受惠 - 方星俠</h1><p>以往普羅散戶十分注重所謂新年首日「紅盤」高低，認為係全年股市一個指標，但如果睇真點，紅盤升或跌都好，唔一定對全年大市有影響。以新年第1日股市升跌來判定全年市況，係無稽定膚淺，理性散戶應心中有數。<br>新一年首個交易日，散戶未全面歸位，證券行見唔到太多人，呢種市況最好炒股不炒市，因為唔跟指數走之股份，在呢種市況分分鐘有驚喜，如果有關股份配合到市場話題，更加值得留意。<br>內地寒潮進一步升級，北京氣溫都跌至近零下20度水平，幾十年都未見過，可見今年冬天比以往更凍，估計全國民眾對天然氣需求大增，燃氣股短線應有炒作價值。好似中油香港（135）昨日爆升7%，收報11.04元，創52周新高。相信另一隻中國燃氣（384）將有追捧，昨收4.31元，升1.65%，股價即將衝頂，首站目標看4.80元。<br>中燃中期純利4.31億元，較上年同期7583萬元，大增4.7倍，其中包括特殊項目收益2.14億元，亦受惠於天然氣銷量大升，內地天氣太凍，預期天然氣銷量有增無減，利好中燃。<br>方星俠</p></body></html>