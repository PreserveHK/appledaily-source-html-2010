<html><header><meta charset="utf-8"><title>窩輪搏擊：信行上望5.85元　23605值博率高 - 俊樺</title></header><body><h1>窩輪搏擊：信行上望5.85元　23605值博率高 - 俊樺</h1><p>憂慮經濟出現雙底衰退，近日成為花旗股市下跌藉口，上禮拜五道指再被插低57點，報收10213，雖然呢個水平係支持位，但沽壓睇嚟大咗，如果跌穿10000點，好大機會試9500。每年臨近10月，市場情緒都會趨審慎，9月係習慣減磅嘅月份，亦係大戶造淡嘅好時機。<br>港股上日跌穿21000關，短線應該可以守喺100日線（20659）樓上，未出現突破前，港股會窄幅又淡靜。<br>信行C輪23605：中信銀行（998）上日報收5.33元，升0.7%。股價近日反覆上升，成交算對辦，短線有機會試前高位5.65元，破位睇5.85元，可以諗吓隻C輪23605。<br>隻輪現價31仙，2010年12月28日到期，行使價5.88元，溢價16.1%，引伸波幅40.1%，槓桿率17.2倍（有效6.7倍），正股升上5.85元，23605睇55.2仙，有近8成升幅，正股跌穿5.10元支持位就沽咗隻輪。<br>俊樺</p></body></html>