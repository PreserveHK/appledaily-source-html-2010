<html><header><meta charset="utf-8"><title>狗仔隊出更嘉玲Fit爆東京鬥靚　偉仔中環蒲吧凸腩搖籮</title></header><body><h1>狗仔隊出更<br>嘉玲Fit爆東京鬥靚　偉仔中環蒲吧凸腩搖籮</h1><p>梁朝偉和劉嘉玲結婚年半，依然奉行各有各玩的潛規則，前晚披低胸戰衣的嘉玲在東京出席護膚品牌活動，偉仔趁老婆不在港，即相約葉童丈夫陳國熹到中環蒲吧消遣。連月來勤練詠春的偉仔竟肚腩凸凸又企街搖籮，看來這位一代宗師還要加多幾錢肉緊練功收身。</p><p>梁朝偉和劉嘉玲一靜一動，但平日生活卻出奇地合拍。愛蒲愛熱鬧的嘉玲前日暫且放下爛玩本色，在日本東京出席代言護膚品牌SK-Ⅱ的活動，未料風水輪流轉，前晚獨留在港的偉仔趁老婆不在身邊，相約同樣撇甩太太葉童的陳國熹齊齊去中環蒲吧，狂歡一粒鐘。<br>前晚9時許，偉仔乘坐保母車抵達位於中環卑利街的joyceisnothere酒吧，披厚外套襯牛仔褲的偉仔甫落車，在場等候的陳國熹隨即熱情地上前恭迎及招呼他進內消遣。</p><p>凍得雙手插袋</p><p>其後陳國熹偕同一班男友人到吧外煲煙吹水，已除低外套、穿薄衫的偉仔未幾加入男人talk戰圈，更不經意凸出肚腩仔。其實偉仔連月為準備王家衛執導的新戲《一代宗師》不停練詠春，但小豬腩仍揮之不去，料他應未操到最佳狀態。<br>由於天氣寒冷，凍得瑟縮的偉仔雙手一時插袋、一時抱胸，身體左搖右擺，偶然又搖屁股，小動作多多。在旁的陳國熹則穿梭於友儕間應酬，指手畫腳，又將偉仔介紹給朋友認識，有男友人更邀偉仔合照。現場所見，雖然有一、兩名中女友人，不過偉仔只寒暄幾句，寧願黐實同行猛男聊天，搭住陳國熹膊頭吹水。</p><p>嘉玲送生日禮</p><p>偉仔前晚蒲吧，同時間嘉玲則於東京ParkHyattHotel出席代言護膚品牌的30周年慶典晚宴，身穿黑色Lanvin低胸晚裝的嘉玲艷絕全場，並聯同來自全球的10位代言人包括金像女星姬蒂白蘭芝（CateBlanchett）、李心潔、琦琦、日本女星小雪和桃井薰等盛裝亮相，各自把準備好的生日賀禮親自送給廣告商。　<br>採訪、攝影：楊浩賢、黃曉程</p></body></html>