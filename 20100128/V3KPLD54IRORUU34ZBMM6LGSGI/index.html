<html><header><meta charset="utf-8"><title>窩輪搏擊：東風有勢　吼20203 - 俊樺</title></header><body><h1>窩輪搏擊：東風有勢　吼20203 - 俊樺</h1><p>期指結算前夕淡友大軍壓境，好友噚日嘅反擊被瓦解，20000關曾失守，不過最後險守其上收市。<br>內地利淡傳聞滿天飛，又話銀行要日日報數，又話好快加息，咁多負面傳聞，港股暫時好難轉勢。不過工行（1398）發盈喜，滙控（005）及中移動（941）硬淨，20000關應該可以守得住。<br>東風C輪20203：東風集團（489）昨收10.12元，升3.4%。股價連續第4日喺100日線水平整固，噚日逆市炒高，有成交支持，升破11.30元睇12元，可以諗吓隻C輪20203。<br>隻輪現價11.4仙，2010年7月29日到期，行使價12.40元，溢價33.7%，引伸波幅66.4%，有效槓桿3.7倍，正股見12元，20203睇20.7仙，正股跌穿9.50元，就沽咗隻輪止蝕。<br>俊樺</p></body></html>