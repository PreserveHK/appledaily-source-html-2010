<html><header><meta charset="utf-8"><title>雪硬唔走樣　1hr化身靚蝴蝶</title></header><body><h1>雪硬唔走樣　1hr化身靚蝴蝶</h1><p>傳統的蝴蝶酥步驟十分繁複，單是做酥皮，又要搓又要雪仲要摺幾次，至少花半日時間，聽完都唔敢整。Edmund師傅知我懶，教我用急凍酥皮做簡易版蝴蝶酥，1小時內包搞掂，效果香脆唔油膩，拍得住餅店水準！<br><br>記者：趙珮倩<br>攝影：周旭文<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=845121<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>EdmundWong<br>（6Senses烹飪導師）<br><br>EdmundWong從事餐飲行業超過20年，曾經是餐廳和餅店老闆，現為烹飪導師，擅長烹調西式及香港地道美食。</p><p>煮題　下午茶甜點<br>蝴蝶酥雪硬才切</p><p>已捲起之蝴蝶酥須放雪櫃雪30分鐘，待其變硬後才切片，否則烘焗後會走樣。</p><p>粉漿再攪免起粒</p><p>格仔餅在落粉漿前，應再攪勻，因粉漿放得耐會沉底，影響烘出來的效果。</p><p>蛋漿勿過份攪拌</p><p>做瑞士卷的蛋漿切勿過份攪拌，以免令空氣散去，做出來便不夠鬆軟。</p><p>簡易蝴蝶酥</p><p>00hr55min<br>製作難度：★★★☆☆<br>份量：約24件<br><br>新鮮焗起的蝴蝶酥香氣撲鼻，忍唔住即刻咬一口，不過攤凉後才吃，會更鬆脆。</p><p>材料</p><p>急凍酥皮200克（室溫放軟）、無鹽牛油2湯匙、砂糖6湯匙、麪粉適量、蛋漿少許</p><p>做法</p><p>1.先將酥皮撒上少許麪粉，以擀麪杖擀平成長9吋、闊12吋的長方形，切齊邊。<br><br>2.酥皮上掃上已溶牛油，撒上砂糖並掃勻，重複另一邊。<br><br>3.將酥皮兩邊捲向中央，做成蝴蝶狀，包上保鮮紙，放於雪櫃雪30分鐘。<br><br>4.將酥皮切成每片約0.8厘米厚，放在已鋪有牛油紙的焗盤，掃上薄薄一層蛋漿。放進已預熱至210℃的焗爐內，焗15至18分鐘至金黃色，取出置凉即可。</p><p>鮮忌廉雜果瑞士卷</p><p>00hr50min<br>製作難度：★★★★☆<br>份量：約12件<br><br>街外吃到的瑞士卷多以奶油來做餡，這個以鮮忌廉配上鮮雜果的瑞士卷，甜而不膩。</p><p>材料</p><p>蛋糕材料：蛋4隻、糖/低筋麪粉各100克、泡打粉2克、生油55克<br><br>餡料：鮮雜果粒（士多啤梨/奇異果/芒果）各適量、淡忌廉200毫升、糖20克、冧酒1茶匙</p><p>做法</p><p>1.先做蛋糕底，將麪粉加入泡打粉，一同過篩拌勻備用。<br><br>2.將雞蛋加入糖，用電動攪拌器打約5分鐘至企身，分兩次加入已過篩的麪粉拌勻，再加入生油繼續攪勻。<br><br>3.將蛋糕漿倒入已鋪上牛油紙的焗盤，放入預熱至190℃的焗爐內，焗15至18分鐘，取出攤凉備用。<br><br>4.接着做餡料，將淡忌廉加入糖打起至企身，然後加入冧酒再拌勻。<br><br>5.將忌廉塗於蛋糕面掃平，放上雜果粒，用木棒將蛋糕捲起，放於雪櫃置15分鐘以便定型，取出切件即成。</p><p>鮮果撻</p><p>00hr40min<br>製作難度：★★★★☆<br>份量：約12件<br><br>鮮果撻撻底好香脆，秘訣是在撻底內掃上朱古力後，才唧上吉士，這樣可令撻底避免沾濕，食落更加脆身。</p><p>材料</p><p>撻底材料：牛油（室溫）60克、糖霜20克、蛋白1茶匙、低筋麪粉100克、蛋黃1隻（拂勻）<br><br>吉士餡料：吉士粉25克、奶60毫升、淡忌廉100毫升、糖10克<br><br>面層材料：黑朱古力40克、鮮雜果（士多啤梨/芒果/奇異果/藍莓）各適量</p><p>做法</p><p>1.先做撻底，將糖霜加入牛油拌勻後，加入蛋白和蛋黃繼續拌勻，再倒入已過篩的麪粉搓成粉糰。<br><br>2.將3個撻模叠起，鋪上適量的粉糰，沿邊壓成撻皮，放上焗盤，放入已預熱至180℃焗爐，焗15分鐘，攤凉備用。<br><br>3.然後做吉士餡料，將奶加入吉士粉拌勻至滑身。將淡忌廉打至企身，加入糖拌勻，倒入吉士混合物中拌勻成吉士忌廉。<br><br>4.將黑朱古力放入微波爐，以大火加熱約20秒至溶，掃在撻底內。<br><br>5.用唧袋將吉士餡料唧滿批底內，隨意放上各種生果便成。</p><p>格仔餅伴雪糕</p><p>00hr20min<br>製作難度：★★☆☆☆<br>份量：約8件<br><br>新鮮烘成的格仔餅，軟熟得來有煙韌口感，配上雪糕可謂最佳拍檔。</p><p>材料</p><p>麪粉240克、泡打粉1茶匙、雞蛋2隻、吉士粉10克、砂糖/淡奶各120毫升、水150毫升、牛油（已溶）100克、雪糕適量</p><p>做法</p><p>1.將蛋、糖、淡奶拂勻，逐少加入麪粉拌勻，再下泡打粉、吉士粉、牛油，不停攪拌成麪漿，然後加水拌勻。<br><br>2.預熱格仔餅機，掃上薄薄一層油，倒入麪漿，合上格仔餅機，待3分鐘。<br><br>3.待格仔餅烘成金黃色即可上碟，伴上雪糕即成。</p></body></html>