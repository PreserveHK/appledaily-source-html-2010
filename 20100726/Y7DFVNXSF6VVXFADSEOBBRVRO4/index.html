<html><header><meta charset="utf-8"><title>露底任摸補唱功不足馮仁昭四圍超：Theresa咪嘴谷碟防走音 - 馮仁昭</title></header><body><h1>露底任摸補唱功不足<br>馮仁昭四圍超：Theresa咪嘴谷碟防走音 - 馮仁昭</h1><p>之前喺《勁歌金曲》唱歌走音嘅傅穎（Theresa），閉關練歌後噚日喺鑽石山宣傳寫真集同埋新碟，聽吓佢有乜大改進。Theresa喺現場唱同一首歌唱咗兩次，其中一次疑似咪嘴，不過之後佢又堅稱兩次都係唱現場。</p><p>否認指周秀娜篤數</p><p>Theresa跳舞時就任由女dancers喺佢身上亂摸，勁舞擺動下佢上下都露，不過Theresa話一早打好晒底，唔擔心走光。講到Theresa畀啲Dancer任摸，仲好似揸落佢個胸度，Theresa話：「出場前，我叫佢哋盡情摸，唔使怕，喺台上跳唔緊要，最重要有感覺同效果。我着咗3條打底褲，就算走光都係見得人嘅打底褲。」另外，有報道言之鑿鑿話Theresa唔信周秀娜喺書展賣過萬本寫真，Theresa又點回應？佢話：「其實我唔係針對任何人，只係書展工作人員話我知今年人流較少，我同周秀娜都係朋友，我都有SMS畀佢，佢都明白，我絕對冇話人篤數嘅意思。」
</p></body></html>