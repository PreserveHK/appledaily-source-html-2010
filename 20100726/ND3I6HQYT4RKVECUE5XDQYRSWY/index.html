<html><header><meta charset="utf-8"><title>青少年濫藥轉攻樓上吧場所隱蔽　消費與內地相若</title></header><body><h1>青少年濫藥轉攻樓上吧<br>場所隱蔽　消費與內地相若</h1><p>【本報訊】今年首五個月海關拘捕的跨境濫藥21歲以下青少年減少近七成，只有7人。有社工指出，青少年轉往本地樓上酒吧及網吧等較隱蔽場所濫藥，增加輔導困難；濫用的毒品種類亦轉為可卡因及冰毒等，相信與可卡因價格下降及索K「索到純咗」有關。<br>記者：謝明明</p><p>今年首五個月海關在陸路管制站偵破7宗涉21歲以下青少年的毒品案，共7人被捕，較去年同期的22人激減68.2%，撿獲毒品數量及價值大跌92%及89%，只有88.4克及總值2.2萬元。</p><p>海關打擊跨境濫藥奏效</p><p>海關毒品調查科高級監督李章榮接受查詢時指出，相信與海關加強執法，以及禁毒宣傳起作用有關，「佢哋通常喺深圳玩完通宵後清晨返嚟，暫時未見到有人猖狂到日光日白咁濫完藥後返港」。至今最年輕的跨境濫藥被捕者為08年2月一名13歲女童經落馬洲返港時，被搜出9克氯胺酮（K仔）及11粒硝甲西泮，被判接受感化。<br>海關今年暑假將繼續在各邊境口岸加派人手包括便衣，抽查青少年旅客，並與深圳海關交換情報。<br>香港遊樂場協會外展社工李德惠指出，本港青少年濫藥問題並無明顯改善，「只係佢哋唔再興返內地玩，改為留番喺香港玩」。越來越多青少年轉往本地樓上酒吧及網吧等場所濫藥，既逃避緝捕，消費也與內地相若，毋須再北上，卻增加了社工輔導的困難，「呢啲吧唔少仲係行會員制，有晒睇場，要有相熟人士帶入場先得，要撈呢班人增加難度，我哋需要用其他方法，唔似得以前咁，喺的士高門口就好容易撈到一大班人」。<br>該會將公佈的一項調查報告更發現，青少年已由主要濫用氯胺酮（K仔），逐步轉為可卡因及冰毒，「家啲可卡因溝咗好多雜質，價錢冇以前咁貴」。</p><p>對K仔有耐藥性轉冰毒</p><p>同時，青少年濫用K仔已有幾年，身體已產生耐藥性，「08年之前興食搖頭丸，08年之後興食K仔，家佢哋已經食純咗，要玩更激，就惟有轉食可卡因同冰毒」。<br>海關情報科資料顯示，現時可卡因每克售價約為880元，較幾年前的1000元下跌兩成；冰毒現時售價每克約為760元。</p><p>海關在陸路管制站偵破<br>21歲以下人士涉毒品案</p><p>個案數字<br>10年1-5月：7宗<br>09年1-5月：22宗<br>減幅：-68.2%<br><br>被捕人數<br>10年1-5月：7人<br>09年1-5月：22人<br>減幅：-68.2%<br><br>撿獲毒品<br>10年1-5月：88.4克<br>09年1-5月：1,161克<br>減幅：-92.4%<br><br>總值<br>10年1-5月：2.2萬元<br>09年1-5月：20萬元<br>減幅：-89.0%<br><br>資料來源：香港海關</p></body></html>