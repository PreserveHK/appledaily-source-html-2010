<html><header><meta charset="utf-8"><title>歐陽震華自封續集王</title></header><body><h1>歐陽震華自封續集王</h1><p>歐陽震華（Bobby）、宣萱和陳山聰主演的無綫新劇《施公奇案II》上周收視理想，眾演員昨晚在尖沙嘴舉行祝捷會。宣萱原本在拍攝外景，也特地趕過來，並笑言：「凉都冇冲，臭住嚟。」宣萱和Bobby席上又重演首播時最高收視的一幕腳底按摩場面，輕鬆搞笑。</p><p>宣萱男友睇得迷惘</p><p>宣萱表示好成績有賴Bobby這個福將，問其男友會否捧場，她說：「之前佢都有睇我套《掌上明珠》，每隔兩分鐘就問我做乜，呢套佢都睇咗一集，但睇到佢個樣好迷惘。」<br>Bobby曾經笑言收視若達50點便會裸跑，他透露監製已準備下次宣傳的跑步衣給他。談到爭逐視帝，Bobby表示不會爭視帝，但自詡是續集王，每逢拍劇必出續集。<br>採訪：楊潔雯<br>攝影：陳慧安</p></body></html>