<html><header><meta charset="utf-8"><title>要Paper唔要Rubber　紙紮樂隊</title></header><body><h1>要Paper唔要Rubber　紙紮樂隊</h1><p>近年BandSound又Hit起！無論你喜歡Mr.定RubberBand，但點都唔及今日介紹PaperBand咁盞鬼！紙紮樂器你見過未?留番農曆7月14先介紹？唔好搞錯！入咗電池、手指一彈，真係嘈到坼天o架！佢仲有AMP同Drum，約埋三五知己，翻轉睡房變Band房，好過孤伶伶打機啦！<br><br>記者：陳國輝<br>攝影：黃子偉<br>Model：Bambi@Jacso<br>查詢：JCShop（31022783）</p><p>內置搖滾樂任Jam</p><p>呢批紙紮樂器有個朵——PaperJamz！一比一Size，七成係紙，三成係膠，加埋成支結他都唔及一部單反咁重，揹喺身行走MK，扮一晚天涯歌女，睇怕都唔覺攰！<br>結他柄上嘅白點，其實全部係輕觸感應嘅Chord，只要是但㩒一粒掣，彈出嚟嘅音色都唔同，效果真係拍得住電結他、嘈到坼天！</p><p>更過癮係，你除咗可以自彈自唱，仲內置埋幾首Rock爆嘅鬼佬音樂，你可以一邊掃Chord，一邊Jam歌，但千祈唔好玩得太High，一嘢扑佢落地，點講都係紙做嘛！</p><p>紙皮Amp仿真極高</p><p>要夾Band，得支電結他似乎太齋！PaperJamz系列仲有個紙紮Amplifier！簡單理解你可當佢係外置喇叭，3.5mm插駁電結他或MP3機都得，更重要係個Look勁有Feel，好想講聲Rock'n'Roll！</p><p>突然變做非洲鼓</p><p>呢個紙鼓外觀手工較粗糙！佢將所有敲擊樂器合而為一，睇落同塊滑板差唔多；不過提提大家，玩時咪用鼓棍，始終係紙嘛！直情用手敲落去就發聲，玩落好有非洲鼓風味。好彩！音色模仿得幾似，如果能同一時間搵兩部電結他一齊夾Band，呢個組合真係無敵喇！</p><p>即Check結他構造</p></body></html>