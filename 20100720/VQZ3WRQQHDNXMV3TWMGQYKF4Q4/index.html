<html><header><meta charset="utf-8"><title>藍天白雲下　駕馭寧靜</title></header><body><h1>藍天白雲下　駕馭寧靜</h1><p>香港的藍天白雲越來越矜貴，幾日即逝，即使有機會將LEXUSRX450h據為己有五天，但首四天不停下雨，心情跌入谷底。第五天終見陽光，決定去白泥走一轉！駕上這架養眼白色霸王，寧靜行車令我放鬆，車身散發閃耀白光，引來不少艷羨目光呢！<br><br>記者：許維雅<br>攝影：譚盈傑<br>模特兒：Snow</p><p>藍天白雲風騷之旅</p><p>將軍澳→元朗大發茶記嘆早餐→沿流浮山方向直達白泥<br><br>深灣路是單線雙程行車，駕着龐大車身，避車一樣輕巧。</p><p>九毫一公里好慳油</p><p>以油電混合動力推動的RX450h，雖然馬力總輸出達300匹，但廠方提供的平均油耗只是14.7km/L，心理上已覺得去幾遠都不怕油費貴，加上入元朗多行高速公路，經常以ECOMode行車，耗油顯示更可低至15.5km/L，以每公升汽油約$14.2計算，大馬力的車只需約$0.9一公里，的確只有Hybrid先做得到。除了慳錢又環保，極之寧靜舒適的駕駛感受亦值得讚賞，着車、停車及低速行車時，特別感受得到車廂那股份外的寧靜，令我更享受到這趟藍天白雲之旅帶給我的悠閒。</p><p>起步加速慢慢提升</p><p>由將軍澳去到元朗嘆早餐，再往流浮山方向去白泥，車程前後揸足一小時，但軟熟的真皮梳化及定速巡航系統等窩心配備，令人不覺是苦差。速度方面，可以行100km/h的青朗公路盡顯其力量澎湃的實力，可惜始終是混能偈，起步加速欠缺一點爆發力，力量輸送要逐步提升。去到目的地，其他人愛日落，我卻認為對住個大海曬日光浴才是樂事，白車身夠晒Sporty，令霸氣十足的車身肌肉線條更誇張，我都覺得自己特別有型呀！
</p><p>適合女士玩的四驅</p><p>揸住部RX450h，大部份女性朋友都問我：「揸車身龐大嘅四驅車有無難度？」起初我以為應付大架的RX450h可能會較論盡，但經過單線雙程行車的深灣路，發現馬力夠、車高睇位易、暢順易控的軚感都幫到我輕鬆避車過彎，原來揸四驅車都可以好靈活，起碼唔會以為自己揸住部貨Van呢！</p><p>LEXUSRX450h規格</p><p>引擎：3,456ccV6配電動馬達<br>馬力：248ps/6,000rpm（總輸出約300ps）<br>扭力：317Nm/4,800rpm<br>傳動：E-CVT電子控制無段變速四驅<br>售價：$613,860起（動感版）<br>查詢：25119430（皇冠汽車）</p></body></html>