<html><header><meta charset="utf-8"><title>Baby戀物　蕾絲Valentino</title></header><body><h1>Baby戀物　蕾絲Valentino</h1><p>21歲的Angelababy（楊穎）擁有大把青春和甜美的本錢，可塑性非常高，Baby工作以外都喜歡穿casualwear，自言是T恤狂的她衣櫃有幾百件收藏。刻下她也開始成為Valentino的粉絲，更以擁有一襲Valentino紅色晚裝裙為目標，現在率先為本報示範Valentino初秋新裝及最新的蕾絲配飾，望梅止渴。</p><p>想不到21歲的Angelababy竟然是Valentino的粉絲，更揚言每位女性都希望擁有一襲Valentino紅色晚裝裙，Baby說：「我都好希望可以擁有一條Valentino紅色晚裝裙，其實今次本寫真集中一個造型係着Valentinovintage紅裙，係出自Mr.Valentino的手筆，不過條裙係stylist借畀我着，我都想叫佢賣畀我，不過俾佢拒絕咗。」</p><p>襯Bra高腰裙</p><p>雖然現正暑天，但Baby已急不及待開始入冬季的新裝，她說：「今季入咗唔少有lace嘅冬天衫，我覺得lace好高貴又性感，黑色lace襯黑色bratop再襯高腰裙會好靚，今次Valentino新推出嘅蕾絲手袋同水靴就好青春，好啱我。」<br>形象多變的Baby日系形象深入民心，大概fans們最想知道Baby的衣櫃，最多是甚麼衣服？她說：「衣櫃最多應該係牛仔褲同T恤，我係T恤狂，衣櫃應該有幾百件，因為成日飛日本工作，趁大減價就會入貨，反而喺香港就好少買衫。」</p><p>蕾絲數碼化</p><p>Valentino最新推出的蕾絲配飾系列，包括有手袋、銀包、化妝袋及雨季必備的水靴，全個系列以深灰色尼龍和PVC打造而成，貫徹品牌浪漫的DNA，糅合了經典優雅格調和無窮技術，以創新重叠技巧將防水物料、蕾絲及尼龍拼合一起，最後輔以PVC及融入新物料Chantilly，是實驗性與數碼化、結合highfashion及hightech的概念，同時注入HauteCouture的工藝。</p><p>採訪：JessicaNgan<br>攝影：ChanChiLam<br>化妝：Candy<br>髮型：CarrofPopSalon<br>場地提供：Valentino（置地廣場）</p></body></html>