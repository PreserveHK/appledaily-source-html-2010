<html><header><meta charset="utf-8"><title>馬詩慧教細路行騷</title></header><body><h1>馬詩慧教細路行騷</h1><p>名模馬詩慧（Janet）昨日在九龍灣EMax出席童裝品牌Chickeeduck童裝騷，現場更教小朋友行騷秘技。今年書展禁絕o靚模舉行簽名會，不過育有兩女一子的Janet表示不會帶子女逛書展，早前o靚模尹蓁晞（Yumi）事先張揚會以性感Cosplay造型硬闖書展，問Janet是否怕影響子女？她說：「有冇o靚模都唔會影響我，冇得驚，阻止到咩？佢哋又唔係做犯法嘅事，不過出發點同目標唔同。」</p><p>讚周秀娜OK</p><p>Janet表示曾與周秀娜於活動上碰面，大家不用刻意避開，因為性質不同。<br>問到對周秀娜印象如何，可會是外間所說的EQ高？她說：「OK嘅，佢經驗多見多啲世面，年紀又唔係太細，其他o靚模得10幾20歲，書又未讀完。」<br>採訪、攝影：R.AuYeung</p></body></html>