<html><header><meta charset="utf-8"><title>唔識就力　傷任達華心口廖碧兒做打女嫌醜</title></header><body><h1>唔識就力　傷任達華心口<br>廖碧兒做打女嫌醜</h1><p>廖碧兒殺入荷李活學做打女後，即回歸拍攝港產電影《滅門》再做打女，原來有芭蕾舞底的廖碧兒因未有時間，還未學功夫，結果她揮雙刀跟華哥對打時，誤傷華哥心口，但她卻醒目地補鑊，大讚華哥打得好看，能夠360度都保持靚樣，自己擺出殺氣樣時五官便揦埋一箸，極為醜怪，要練習怎樣才打得有型又漂亮。</p><p>廖碧兒去年曾試過勇闖荷李活拍了一部西片《TheKingofFighters》，雖然並不是演主角，但後來卻傳出她自以為一登龍門，回港後即擺出荷李活巨星的架子，因而惹怒了娘家無綫，慘遭雪藏，坐了頗長的冷板凳。傳言是否屬實並不重要，最重要是仍有人看重她，電影公司老闆羅守耀便是其一，不但執導的新片《滅門》給她演女主角，還栽培她做打女。</p><p>執雙刀全場閃開</p><p>廖碧兒否認態度欠佳引致娘家不滿，強調只是因為經常穿梭海外工作，留港時間減少了才惹來誤會，態度一向如是沒改變，不過她還是多得羅守耀的提拔，認為她可以走打女路線，給她機會當打片女主角，塑造成新一代打女，碧兒說：「雖然我有跳芭蕾舞底，但就未學過功夫，導演建議我學中國功夫，我都想學跆拳道同武術，可惜仲未有時間。」<br>廖碧兒在《滅門》一片中有多場動作戲，拿着雙刀做武器，外表威風，分別與6呎高黑人、任達華及曾於武術比賽獲獎的武打女新人蔣璐霞等連番打鬥，但有型的背後卻換來傷痕纍纍的代價，她說：「拍打戲唔識點去就住度力，拎住雙刀本來好安全，其他人真係唔敢點埋身，點知都整傷自己，對打同吊威吔都搞到手同腳都受傷，有場同華哥對打，雙刀要擦過佢手臂，點知唔小心拮傷咗佢心口，好彩唔算嚴重，拍過先知原來拍打戲好多學問，一啲都唔簡單。」</p><p>五官揦埋谷殺氣</p><p>首次與任達華合作，她對這位前輩讚不絕口，她說：「同佢對打，佢能夠360度都保持到個靚樣，但我一擺出個殺氣樣，五官就揦埋一箸，皺晒眉頭好醜樣，真係嫌自己打得唔夠靚，所以今次合作有機會偷師，但都仲要練點樣打得嚟型又可以靚。」<br>採訪：魯萍　攝影：陳慧安</p></body></html>