<html><header><meta charset="utf-8"><title>窩輪搏擊：20175伺機短炒 - 俊樺</title></header><body><h1>窩輪搏擊：20175伺機短炒 - 俊樺</h1><p>港股前日俾加存款準備金率嘅消息震散，拜花旗股市造好所賜，噚日已經冇事，不過個勢仲係偏弱，因為恒指升過240點之後倒跌收場，港股係咪企得穩，仲要睇埋今日個市。<br>航運股呢幾日造得幾好，前日升勢被打斷，噚日又生猛番，可以繼續留意。<br>中遠洋C輪20175：中遠太平洋（1199）昨收12.94元，升3.8%。股價短線會上試13.70元阻力，破位睇16元，可以諗吓隻C輪20175。<br>隻輪現價37仙，2010年11月4日到期，行使價11.99元，溢價21.2%，引伸波幅75.4%，有效槓桿2.3倍，正股升上16元，20175睇59仙，有近6成升幅，如果正股跌穿11.80元，就沽咗隻輪止蝕。<br>俊樺</p></body></html>