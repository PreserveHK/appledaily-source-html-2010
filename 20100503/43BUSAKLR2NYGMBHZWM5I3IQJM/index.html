<html><header><meta charset="utf-8"><title>入侵虛擬世界舒淇發夢同學友拍拖</title></header><body><h1>入侵虛擬世界<br>舒淇發夢同學友拍拖</h1><p>舒淇忙於為新片《天山黑俠》宣傳，她最近沉迷online打麻雀，又成為網上明星遊戲主角，憑空拍攝各式誇張表情時，大呼感覺新奇。現時已是紅星的舒淇，自爆未紅時迷戀偶像張學友，試過連續三晚夢見學友做她男朋友。
</p><p>舒淇之前自爆愛上facebook「開心農場」偷菜種花，她最近成為明星OnlineGame「淇迹」的女主角，在網絡世界被魔界女王綁架，要等fans打機拯救。舒淇出現在虛擬世界，她早前拍攝時，要在影樓內憑空想像，做出各式驚訝、開心和苦惱等表情，拍慣電影的她，依然感到新鮮。</p><p>自言打機差勁</p><p>舒淇說：「做嘅表情、動作都係可愛嘅、誇張嘅，我覺得很好玩，跟電影完全唔一樣，好搞笑。」她謂平常有空會打羽毛球、看電影、聽聽音樂，或者做運動，但現時最沉迷打online麻雀，她說：「因為打得好差勁，只能同電腦或者同網上嘅陌生人一齊打！」<br>提到網友及fans，舒淇回憶說她曾經是別人的fans，偶像就是張學友，她說：「嗰時我非常非常鍾意張學友，但我都係屬於比較低調嘅一類，只會喺心中默默鍾意佢，最誇張嘅舉動，要數連續3日夢見佢，喺夢裏佢係我男朋友，家諗番都幾好笑。之後嚟香港，第一次同張學友見面都幾激動，呢個印象我非常深刻。」
</p><p>封鞏俐為女神</p><p>不過，舒淇覺得最合乎白馬王子形象的是劉德華，心目中的女神則是鞏俐和張曼玉，她說：「從以前到家睇佢哋嘅戲、穿衣打扮、做人處事同生活態度，佢哋都係完美嘅人，十分有魅力，值得我去學習。」<br>撰文：DebbieLum
</p></body></html>