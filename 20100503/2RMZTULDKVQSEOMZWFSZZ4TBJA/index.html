<html><header><meta charset="utf-8"><title>消費blog：LG旗艦電視大玩無框無線影音</title></header><body><h1>消費blog：LG旗艦電視大玩無框無線影音</h1><p>小妹對於男友嘅家庭影院唔抗拒，都鍾意睇戲，但係見佢啲線駁到亂晒，都好。好在家家電趨向無線設計，好似韓國品牌LG推出全新嘅INFINIA旗艦級全高清FullLEDSlim液晶電視LE8500，大玩無框無線影音。<br>LG電子市場總監David趙遠明話，早前LG推出嘅電視機都用咗無框設計，新系列升呢到無線境界，用咗WirelessAVLink無線影音傳輸技術，部機只係要接上電源、天線同外置無線影音裝置接收器，就可以連結藍光播放器等其他影音產品，再唔使駁到成身線咁難睇。</p><p>分55、47及42吋</p><p>David話，新機內置咗DLNA多媒體串流功能，經外置Wi-Fi接收器或網絡線連接，就可以喺大屏幕睇埋電腦或手機入邊嘅電影、照片等；同支援HDDivX格式，可直接播放係網上下載嘅電影。另一個Netcast功能連接YouTube睇片睇相，或者利用電視進行Skype視像通話。<br>David又話，市面嘅LED背光技術一般係EdgeLED，即係LCD屏幕的框邊位置裝上LED，但係LE8500用咗自家嘅FullLEDSlim背光技術，將屏幕分成多個區域，可以獨立運算同控制LED開關，畫面嘅光暗分佈更仔細，色彩更有層次。LE8500嘅size分55吋、47吋同42吋三種，計劃下個月推出，暫時都未定價錢。<br><br>電郵：mailto:shoppingjing@appledaily.com</p></body></html>