<html><header><meta charset="utf-8"><title>米高唔講F1Fans嗌悶</title></header><body><h1>米高唔講F1Fans嗌悶</h1><p>F1賽事進行得如火如荼，爆偈哥一得閒就追睇轉播，不過近排就認真麻麻，事關無咗MichaelShum嘅生鬼旁述，成個節目悶到喊，仲未計錯漏百出嘅繙譯同車隊資料，難怪連「香討」都有一班車迷抱怨。爆偈哥啱啱同米高飲過茶，原來佢老哥聲帶發炎，對密集式旁述係好大負擔，惟有忍痛休養一下。爆偈哥上過佢Facebook睇，真係有成幾百個慰問留言，佢老哥又「姣婆守唔到寡」，以大堆文字暢述對F1嘅分析，見解獨到又精采。想睇？去FB搜尋「沈國成」好易就搵到。<br><br>爆偈哥</p></body></html>