<html><header><meta charset="utf-8"><title>「唔應該俾中央施壓　就話辭去主席投票」李柱銘轟曾鈺成兒戲</title></header><body><h1>「唔應該俾中央施壓　就話辭去主席投票」<br>李柱銘轟曾鈺成兒戲</h1><p>【本報訊】為求令政改方案獲立法會三分二議員支持通過，身為立法會主席的曾鈺成率先表明，有需要時會辭職投下關鍵一票。民主黨創黨主席李柱銘昨日參加終極普選聯盟的遊行時批評，出任立法會主席與否並非「細路仔玩泥沙」般兒戲，曾鈺成此舉會影響立法會公信力及尊嚴，支聯會主席司徒華更怒斥曾鈺成「見利忘義」。<br>85年晉身立法局、08年才退選立法會的李柱銘指出，雖然曾鈺成辭職後再就政改方案投票，嚴格來說並無違反其競選立法會主席的承諾，「但係佢要考慮嘅一點係成個立法會嘅可信性同埋尊嚴問題」，認為曾鈺成「唔應該俾中央施壓力，就話要辭去主席去投票」，諷刺指「家唔係細路仔玩泥沙，鍾意你就做，唔鍾意你就辭去呢個位」，強調「咁樣令市民對成個立法會嘅印象都唔係咁好。」</p><p>司徒華斥見利忘義</p><p>司徒華則認為曾鈺成違反選舉承諾，「（競選主席時）都冇人叫佢話要唔去投票」，怒斥道：「證明呢啲人見利忘義，自己講過嘅嘢都唔算數，冇口齒。」<br>公民黨黨魁余若薇質疑曾鈺成「預告」會在有需要時辭職投票，「反映政府根本穩袋曾鈺成嗰一票，政府想話畀大家聽，佢僅僅差三票就夠」。她直指曾鈺成此舉是向泛民主派施加壓力，「睇吓邊三個會投票支持」，呼籲泛民主派團結抗衡政改方案。現時立法會共37名建制派議員，通過政改方案需獲三分二議員（即40票）支持。<br>行政會議召集人梁振英則力撐曾鈺成寧辭主席也要投票的意向沒有問題，強調是其個人權利及決定，只要符合立法會《議事規則》及《基本法》便可。他沒有回應曾鈺成一旦辭職投票是否開壞先例，只稱相信曾鈺成作出決定前會考慮各方因素。</p></body></html>