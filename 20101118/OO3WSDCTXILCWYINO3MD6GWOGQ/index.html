<html><header><meta charset="utf-8"><title>抗通脹　二折過寒冬</title></header><body><h1>抗通脹　二折過寒冬</h1><p>清倉大減價總係令人又愛又恨，啲貨係夠平，不過經常賣上季嘢，唔係過晒時，就係唔啱季節用，掃完貨分分鐘要等成年先用得着。但精明嘅家掃（一家掃貨之主）留意喇，今個月有多個大減價，賣的都是應季貨品，睇定目標，Mark實日子，Goshopping！<br><br>記者：張文蕙<br>攝影：梁細權、黃子偉、林栢鈞<br>Models：Kinki、Cherry、Tiffany@PureModel</p><p>主攻：抗冷筍貨<br>一田　新貨一樣減</p><p>一田百貨每年嘅優惠日都逼得人山人海，今年亦唔會例外。今年的優惠日於11月25日至29日舉行，大會以「回到通脹未熱時」作主題，全店貨品低至兩折，衣食住行生活家品樣樣齊，而且大部份都是最新到港嘅正貨，絕對唔係賣剩蔗。其中一些鮮有減價的名牌子，仲有超抵價優惠，抵！</p><p>其他暖入心平貨</p><p>一田百貨（26941111）</p><p>名牌小童床鋪大減價</p><p>聽講今年冬天特別凍，孝順女Kinki仲八到位於上環的Tommybear由明天起至11月23日連續五天舉行以小朋友被鋪為主的清貨大減價，佢決定掃定一堆作姪仔姪女的聖誕禮物。當中佢目標係名牌TommyHilfiger，由於被套大都十分厚身，冬天用最啱！而當中很多名牌小童床鋪產品size如同雙人床size，就是小朋友長大換了大人床，都一樣啱用。</p><p>TommyBear（24268092）</p><p>荷花賀新店　限量優惠<br>主攻：BB車同BB汽車座椅</p><p>Cherry個女剛剛2個月，坐完靚月就即時出山掃潮B貨，剛好荷花集團位於皇室堡16樓的親子中心將於11月25日開幕，而為慶祝20,000平方呎新鋪開張，於25日當天更有限量產品獨家減價發售，Cherry心水是著名意大利Inglesina的嬰兒車，平足近$2,000，但由於數量有限，當日一定要晨早排隊搶B貨！</p><p>皇室堡荷花親子中心（26283393）</p></body></html>