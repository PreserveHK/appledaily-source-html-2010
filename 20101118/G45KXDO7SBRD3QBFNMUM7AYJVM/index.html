<html><header><meta charset="utf-8"><title>人辦做媒務求客簽約</title></header><body><h1>人辦做媒務求客簽約</h1><p>香港僱傭代理協會主席張結民指，近年僱主愛找現職外傭，惟業界有不良分子安排一些外傭「人辦」做媒，每逢假期駐外傭公司等候面試，「呢啲公司但求搵個人辦做成生意，客簽完約再以唔同藉口話所揀女傭嚟唔到，叫客人更換或退款，但一般合約就寫只可退一半錢」。<br>張承認業內質素良莠不齊，他指出，現時約有三成僱傭公司持有相關國家牌照，可直接向領事館遞交申請，其餘七成俗稱「艇仔」，把接到的生意轉交持領事館牌照的公司處理，「僱主留意合約上嘅代理公司蓋章名稱係咪自己光顧嗰間，如果係『艇仔』，有事起嚟，遞申請嘅係另一間公司，但僱主又唔係直接同呢間公司接洽，兩頭唔到岸，所以請人時最好揀啲持有領事館牌嘅代理」。</p><p>應監管僱傭公司</p><p>僱主挑選外傭，主要靠代理或外傭提供的自述資料或當地文件證明作參考，外傭僱主義工隊召集人陳錦花提醒，各家公司的更換女傭及退款安排也不同，僱主應留意合約條款，並可要求外傭出示前僱主推薦信或舊合約，甚至致電前僱主查詢。「家政府冇被炒外傭「黑名單」，好多僱主自發性喺網上討論區交換被炒外傭嘅資料，畀其他僱主參考」。她認為，政府應加強監管僱傭公司的經營手法，「其實可效法地產同保險代理，設立考牌制度」。<br><br>社會服務<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網上捐款： http://charity.appledaily.com.hk/donate <br>◆各類表格： http://charity.appledaily.com.hk/forms <br>匿名投訴恕不處理。一經投訴，本報保留刊登權利。</p></body></html>