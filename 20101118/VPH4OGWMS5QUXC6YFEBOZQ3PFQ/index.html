<html><header><meta charset="utf-8"><title>中環在線：翁靜晶「處女下海」做董事 - 李華華</title></header><body><h1>中環在線：翁靜晶「處女下海」做董事 - 李華華</h1><p>應該係全港第一隻「二叔公」股嘅中國信貸（8207），將會喺星期五登場，公司本身業務夠特別唔在講，更特別嘅係，竟然搵到「奇女子」翁靜晶做佢哋嘅獨立非執行董事、審核委員會成員同埋薪酬委員會成員，而睇番資料，呢次應該係劉太翁靜晶「處女下海」做上市公司獨董。咁到底劉太同呢間公司有乜淵源呢？暫時就唔係好睇得到……<br>唔止獨董令人眼前一亮，呢間公司嘅創辦人石志軍都係一個奇人。根據招股書介紹，現年54歲嘅石先生，20歲已經成為一個外科醫生，佢仲係丁鵬雲（即係丁曉）個姐夫，而丁鵬雲就係前幾年買起潤迅個新主、深圳足球嘅班主是也。<br>華華仲八到，呢隻股普通人唔使旨意拎到貨，掂唔掂?等星期五開估囉！<br>李華華</p></body></html>