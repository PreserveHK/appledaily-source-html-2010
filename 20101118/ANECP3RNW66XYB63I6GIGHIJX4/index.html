<html><header><meta charset="utf-8"><title>經期冇影疑又有喜徐淑敏爆老公灌醉B女</title></header><body><h1>經期冇影疑又有喜<br>徐淑敏爆老公灌醉B女</h1><p>徐淑敏和老公黃浩昨晚在銅鑼灣慶祝結婚周年紀念及新店開幕，徐淑敏自爆懷疑又有喜，隨時三年抱兩，又指老公向7個月大女兒灌酒，但怕傷感情，不敢直接話他。黃浩則大讚老婆旺夫、囡囡好腳頭。</p><p>徐淑敏與黃浩去年奉子成婚，今年3月產下女兒Vianna。兩人昨晚在黃浩投資過千萬的銅鑼灣壽司店及台菜店，慶祝結婚一周年紀念，順道舉行開業酒會。</p><p>縮胸6吋難受</p><p>徐淑敏昨日下午先去旺角，為無綫台慶試戴重60多卡、價值550萬元鑽飾，越來越瘦的徐淑敏直言現只有100磅，上圍由陀仔時的37吋跌到31吋，她說：「感覺輕鬆咗，不過一下子冇咗6吋，都好難接受。」<br>BB女Vianna重21磅，老公黃浩也因愛飲酒變肥仔，惟獨徐淑敏瘦削，她爆老公有時更將香檳、紅酒給7個月大的囡囡飲，她說：「佢飲醉咗，我冇阻止佢，唔想傷害夫妻感情，通常第二日話畀奶奶聽，等佢講。」她之前謂30歲前要生夠四個，徐淑敏透露月事遲來個多月，懷疑已經有喜，她說：「未知，我有信心好快，會係兔BB，有感覺係仔，我真係想趁後生生多啲。」</p><p>「最好6月兔仔」</p><p>對於老婆是否有喜，黃浩昨晚謂下星期才能確定，他說：「都想三年抱兩，最好6月兔仔啦，6月出世好聰明。」<br>黃浩大讚老婆旺夫、囡囡好腳頭，他說：「之前去旅行，放低咗啲生意，跟住遇到佢（太太），所有嘢都好順，個女出世之後幾日，就搵到呢個舖。楊天命師傅話個舖係旺丁旺財。」他指囡囡識食，聞到咖喱好開心，更笑指囡囡才是咪神，他說：「我個女係咪神，佢好大咪，好大隻！」<br>採訪：RitaLeung<br>攝影：DickyChan<br>ChanShunChing
</p></body></html>