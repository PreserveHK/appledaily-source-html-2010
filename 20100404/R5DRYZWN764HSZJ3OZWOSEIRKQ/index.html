<html><header><meta charset="utf-8"><title>葛民輝處男袋</title></header><body><h1>葛民輝處男袋</h1><p>阿葛的自家品牌4ALIKEBLACK，最近與新牌仔本地Totebag專門店zzcatter合作出袋。搞咩先？阿葛說：「同我合作好簡單，最緊要啱key，即係對於品質用料手工方面統統都要一流，zzcatter仲講究過我，放心晒！zzcatter本身由設計到生產都係非常一絲不苟，加上在Totebag方面係專家，佢哋的設計團隊之一的Bianca直情係袋癡，我就係初哥，今次學吓嘢小試牛刀啦，有專家伴住我出處男袋仲使乜驚！」</p><p>今次推出的限量版Totebag，一共六款，每款只會推出不足200個，賣晒絕不返貨。「呢個好似GiantBread巨無霸的大麪包，比較起zzcatter其他系列的袋size要大，我堂堂一個大男人，梗係要襯個大袋，否則就會好似孭咗阿媽買餸袋咁。設計都係想簡單啲，主要用返4ALogo，用料方面就有刺繡和麖皮兩款。這方面要讚一讚zzcatter，本來我係想用絲印，但zzcatter就再講究到用繡花，而且係用17萬針的刺繡，至少我未聽過有人造袋單是一面的pattern要用到十幾萬針，呢種落重本嘅腌尖我最佩服！」
</p><p>Z'studio（35684388）<br>觀塘開源道62號駱駝漆大廈2期10樓C室</p></body></html>