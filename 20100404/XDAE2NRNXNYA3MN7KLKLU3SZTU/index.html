<html><header><meta charset="utf-8"><title>陌生人「贈飲」切勿亂試</title></header><body><h1>陌生人「贈飲」切勿亂試</h1><p>【本報訊】「千祈唔好飲陌生人畀你嘅嘢，或者睇吓嗰啲飲品有冇開過，咁就會安全啲！」近月西九龍區發生多宗「迷暈啤酒」事件，受害人都是衣着光鮮的單身阿伯，消息傳出後不少長者都議論紛紛。70多歲的陳伯昨日在大角嘴櫻桃街公園被問及此事時，表示事事小心便不會中招。</p><p>有事主怕醜沒報案</p><p>另一名王伯則謂：「老人家見到陌生人傾吓偈好平常，但係記住唔好亂飲人哋啲嘢！」<br>油尖旺區議員許德亮亦表示，區內公園發生迷暈打劫事件，數年前發生最多，一年多前亦曾發生，在區議會會議上亦有討論過。許德亮說：「流鶯喺公園向阿伯搭訕就有，但迷暈打劫就好少有聽聞，可能有啲事主怕醜，驚事件被公開而冇報警都唔出奇。」<br>許德亮指，現時再有迷暈劫案發生，這正是敲響了社區警號，警方在治安方面要加強巡邏防範，稍後會在區議會會議上要求警方提交區內罪案數字。</p></body></html>