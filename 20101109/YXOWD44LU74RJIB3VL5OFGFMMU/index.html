<html><header><meta charset="utf-8"><title>中環在線：老虎羅伯遜估fb朱仔成蓋茨第二 - 李華華</title></header><body><h1>中環在線：老虎羅伯遜估fb朱仔成蓋茨第二 - 李華華</h1><p>「地上最強」係咪至巴閉？未必，因為未拍得住「世紀至勁」、「環球最強」咁o架勢！咁邊位有咁大個頭戴得起咁大頂帽？就係「面書」Facebook創辦人朱克伯格（MarkZuckerberg）﹗<br>傳奇基金經理、老虎基金創辦人羅伯遜（JulianRobertson）近排接受傳媒訪問嗰陣話，推舉微軟創辦人蓋茨（BillGates）為美國本世紀最偉大嘅美國人；同時，佢認為「朱仔」後生可畏，睇好佢可以成為第二個阿Bill，順手頂埋佢個美國「世紀至勁」嘅稱號㖭！<br>講完人，羅伯遜仲順手金榜題名講埋啲企業，佢認為稱得上「環球最強」嘅，係賣iPad、iPhone4賺到笑嘅蘋果公司（Apple），因為蘋果定位好，而以一間「環球最強」嘅企業嚟講，20倍左右嘅市盈率唔係貴……即係畀埋貼士叫大家快啲入番幾個蘋果囉！</p></body></html>