<html><header><meta charset="utf-8"><title>韓君婷息影返新加坡</title></header><body><h1>韓君婷息影返新加坡</h1><p>韓君婷昨日與麥浚龍的混血女友戴庚玲（Janine）於觀塘apm出席聖誕活動，穿上粉紅tubedress的韓君婷，早前在網上自爆為她接job的公司不但冇糧出，拒絕出席活動還遭粗言穢語辱罵，她昨日說：「唔會再聯絡佢哋，錢都冇可能收番，我會去新加坡半年，諗住長住，去到嗰邊幫阿哥做生意，唔會再做演員。」是否半退出娛樂圈？她說：「我好易信人，咁多年都搵唔到幫我嘅人，所以返新加坡。」</p><p>先工作不拍拖</p><p>韓君婷謂現有一名freelance為她接工作，但她不會諗拍拖，以工作為先。記者提議嫁人有丈夫照顧，她說：「即係要嫁億萬富豪打跛腳唔使做？我寧願要自己對腳。」<br>採訪：R.AuYeung<br>攝影：ChanChiLam</p></body></html>