<html><header><meta charset="utf-8"><title>周秀娜狂食升Cup打交負荷重</title></header><body><h1>周秀娜狂食升Cup打交負荷重</h1><p>周秀娜（Chrissie）最近在新戲《殭屍新戰士》中不但騷身材，當中更有不少動作場面，她都不錫身親自上陣，擺明想走打女路線。前晚Chrissie和師妹A.Lin及DaDa到旺角為新戲宣傳，她坦言拍打戲相當辛苦和吃力，加上近日狂食增磅不少，令到上圍升Cup有負擔。</p><p>除了做模特兒外，吸金王周秀娜最近拍竣的《殭》片即將上映，前晚她和有份演出的蔣璐霞及兩位師妹A.Lin、盧頌之（DaDa），齊齊到旺角派公仔宣傳，吸引數百市民圍觀，加上電影公司派人扮殭屍出現，令場面亂上加亂，結果不夠五分鐘便匆匆完結</p><p>「下次要紮一紮」</p><p>問到Chrissie有否遭怪手抽水？她說：「冇呀，有小霞咁好打喺度，仲有咁多工作人員，佢哋都好打得，點都嚇得吓人。」加上Chrissie曾到過鬧市宣傳，已懂得自我保護免被人博懵。新戲中Chrissie有不少動作場面，她坦言也抱有期望，加上難得有機會和元華及錢小豪等人合作拍殭屍題材電影，希望有好票房。<br>有機會和打得之人合作，Chrissie有否向他們請教防狼術？她說：「其實打功夫真係好吃力，因為有負擔。」是否指自己的上圍？她直言：「所以下次真係要紮一紮，近日又食多咗嘢，負擔真係幾大。」</p><p>DaDa下巴變尖</p><p>提到之前到台灣試鏡拍戲，當中會否有爆破場面？Chrissie表示不清楚，但她也可以親身上陣。台灣的Selina因拍劇燒傷，Chrissie不擔心有危險？她說：「我見小霞喺戲度都有，我睇到都覺好震撼，所以拍時一定要小心。」由於角色要扮人肉發電機，故Chrissie毋須縮胸演出，否則沒有說服力。<br>同場的A.Lin表示之前也曾在鬧市宣傳，她坦言若被人博懵只好「硬食」，至於DaDa則表示不擔心，相信身邊工作人員會保護。另外，現場見DaDa的下巴神奇變尖，與Chrissie的脹爆圓面相映成趣。DaDa的尖下顎惹來整容疑雲，她的經理人Roy昨日在電話否認：「佢好驚呢啲，一定冇去整，可能早排肥，家瘦番，連面都尖埋。」<br>採訪：李珮洳　攝影：仇志德</p></body></html>