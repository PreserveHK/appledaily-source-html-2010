<html><header><meta charset="utf-8"><title>創傷未癒　袁偉祥將醫生當閻王</title></header><body><h1>創傷未癒　袁偉祥將醫生當閻王</h1><p>【本報訊】「佢叫我哋做閻王大人，佢話自己去咗地府，佢當自己已經離開咗呢個世界。」醫生表示，因執勤撞爆肝的海關關員袁偉祥接受換肝手術後，昨日已有小便，顯示腎功能正在回復，惟袁心情未能平復，疑出現深切治療部症候群，醫生對他病情抱樂觀態度，有信心他可恢復健康。<br>袁偉祥的主診醫生盧寵茂昨晨巡房後稱，袁手術後情況穩定，昨晨開始有小便，顯示腎功能開始回復。他表示，袁回復清醒，答問題有好的理解能力，但迄今未能準確掌握「發生乜事，唔記得點解入院，點撞親都可能唔記得」。<br>盧寵茂下午巡房後透露，袁至今不相信自己仍然生存，以為已經離世，更指醫護人員是閻王大人。盧說袁偉祥「經歷咗咁大嘅創傷，佢係會有呢啲幻覺」。醫護人員不斷向他重複地說：「你仲喺呢個世界、你冇去到，好快會好番。」盧強調：「有啲病人好好瞓一覺之後第朝就冇咗呢啲諗法，我哋都希望佢係咁。」他說病人通常兩、三日可復原，也有病人一個月後仍未回復正常，由於袁前晚睡得不好，因此昨晚給他服用安眠藥。</p><p>排尿量小　或需再洗腎</p><p>袁偉祥已恢復進食，昨日曾吃豬肉、菜和飯，院方會避免讓他進食容易受污染的食物。袁需要飲用大量水份，但由於他每小時排尿僅約30至40cc，不足以排出身體的水份，院方不排除稍後再為他進行洗腎。<br>袁太昨探望丈夫後則表示，丈夫的情況比之前好了八成，她讚揚盧醫生醫術高明，對丈夫情況並不擔心。<br>有醫生指，5至10%深切治療病人會出現深切治療部症候群。精神科專科醫生李德誠表示，病人「有時亂到認唔到人」，有輕微幻覺，「有啲患者見到紅色制服嘅姑娘，以為佢哋係紅魔鬼」。患者手術後如身體電解物，或血液內的鉀、鈉不平衡，氧氣或血液酸度不足，均會引致精神錯亂。由於深切治療部全日亮燈，患者會慢慢分不開日與夜，醫生須先找出致病原因下藥，並慢慢調節其日與夜節奏，盡量用同一組醫護人員，嚴重者可處方鎮靜劑穩定情緒。</p></body></html>