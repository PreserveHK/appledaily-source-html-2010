<html><header><meta charset="utf-8"><title>男友未求婚　搶閘辦喜事陳見飛張揚明夏出嫁</title></header><body><h1>男友未求婚　搶閘辦喜事<br>陳見飛張揚明夏出嫁</h1><p>陳冠希（Edison）的二家姐陳見飛（Tricia）今年初承認有新戀情，但將戀情低調處理，昨日她出席護膚活動時，自爆計劃明年夏天披嫁衣，大家姐Olivia當伴娘，Edison會否當伴郎陪她出嫁則尚未知。</p><p>陳見飛、羅霖、郭錦恩、余安安、溫碧霞、馬詩慧、陳淑蘭和吳婉芳等，昨日在中環出席JurliquePurelyWhite午宴。曾經愛蒲、經歷多次情傷的Tricia終於修成正果，她接受訪問時透露明年夏天與現時拍拖年半、任職投資界的男友拉埋天窗。<br>Tricia說：「實質日子仲未訂，男友仲未求婚，我成家人都好鍾意佢，男友已係一家人，我已經諗緊婚禮會係點，結婚戒指男友叫我自己揀，我已經睇緊，會搵本地設計師設計婚紗，我支持本地設計師。」</p><p>韓君婷做姊妹</p><p>胞弟Edison可會做伴郎？Tricia說：「都要睇男友揀唔揀佢，不過我家姐就會做伴娘，到時仲有12個姊妹團，韓君婷、戴妮婷會係姊妹之一。」<br>待嫁的Tricia明顯發福不少，問可會為結婚而減肥？她說：「會呀，都驚，因為近期肥咗好多，我希望出年夏天結婚，我今年33歲，年紀都唔細而且爸爸好想抱孫，希望明年冬天或冬天有BB，最好係生獅子座或處女座嘅BB，生一個已經好開心。」</p><p>羅霖懶理李妮</p><p>此外，羅霖透露為籌備今天的仁美清敍晚宴而頭痛，她說：「從未如此忙過，打好多電話，食咗好多止痛藥，不過有過億元嘅珠寶贊助。」有傳李妮因嫌會內透明度不高而退會，羅霖說：「我哋有跟足程序，融合大家意見。」羅霖表示自己是基督徒，不會怒，指聖經說「不可含怒到日落」。<br>採訪：R.AuYeung<br>攝影：EdwardChou</p></body></html>