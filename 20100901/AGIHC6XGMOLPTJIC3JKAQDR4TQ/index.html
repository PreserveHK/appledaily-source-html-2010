<html><header><meta charset="utf-8"><title>周麗淇情迷連卡佛大碼靴</title></header><body><h1>周麗淇情迷連卡佛大碼靴</h1><p>連卡佛開業160周年，大堆頭企劃陸續登場，過百品牌的鞋履名牌，以FromtheGroundUp主題出發。鞋癡周麗淇（Niki）率先示範多款風格細節均不同的長或短靴新品。Niki自言穿39號鞋，在港買鞋不容易，近期她最迷platform款式，又因家中鞋量日增，忍痛放棄保留鞋盒，以騰出空間迎接陸續出現的靚鞋。</p><p>周麗淇與天下間愛靚族一樣，見靚鞋不理高度價錢只要合眼緣，就會乖乖奉上信用卡，家中鞋履存量她指起碼達200雙。秋冬季即將來臨，Niki更快人一步，狂掃各款長或短靴，這次示範風格各不同的boots品牌計有AlexanderMcQueen、GiuseppeZanottiDesign、ChristianLouboutin和Givenchy等，在連卡佛代理的「名鞋」名單中，僅屬冰山一角。</p><p>擁200對靚鞋</p><p>穿39號鞋的Niki指在港買鞋不易，所以更不能怠慢，她說：「因為啲品牌有時大size可能入幾對，相熟嘅都會預留畀我，外國大size選擇多好多，所以一去歐洲買鞋我就最痛快，最近一次一掃掃咗7對返嚟。」她續說：「家屋企有成200對鞋，以前好有心機，會keep鞋盒，再幫佢影張寶麗萊放喺鞋盒入面方便搵，但呢個搵鞋大法我卒之都要放棄，丟晒啲鞋盒騰出多啲位擺新鞋。」</p><p>展不同風格</p><p>Niki又指秋冬季各款長短靴是女性的must，她說：「我最鍾意一係長到膝蓋，一係就ankleboots，最怕上五吋下五吋尷尷尬尬嗰種，着boots好處係易襯。同埋做藝人要試吓唔同形象，所以college味、rock、platform、斗零踭等等我都好肯去試。中性有型、女人味都各有味道，邊有女仔甘心自己得一種style。」</p><p>限量推出　名師最愛</p><p>連卡佛開業160周年，鞋履版圖更見鼎盛，以「傳承」為關鍵字，邀請多位知名鞋履設計師如ChristianLouboutin、PierreHardy及NicholasKirkwood挑選他們歷來最有代表性的鞋款限量投產24對。又以FromtheGroundUp為題，由華裔牙買加籍攝影師MoniqueLai拍攝一輯照片，展現多種風格功能包括高原、雪山、簡約及浪漫等的鞋履。</p><p>採訪:MichelleLeung<br>攝影:MatthewLam<br>化妝:NaviLam<br>髮型:DebbyKwanofHAiR</p></body></html>