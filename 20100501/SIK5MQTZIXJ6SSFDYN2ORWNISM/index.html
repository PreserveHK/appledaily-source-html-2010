<html><header><meta charset="utf-8"><title>西瓜味汽水激爽</title></header><body><h1>西瓜味汽水激爽</h1><p>係唔係好想好想食西瓜？但家離夏天仲有段距離，飲住西瓜味汽水又點睇？你無睇錯我無寫錯，早幾日行過灣仔7仔便利店，居然俾我發現呢罐西瓜味汽水，賣相勁搞鬼，有個笠西瓜紋頭罩嘅疑似蒙面人物體，眼細細嘴大大樣衰衰，噬起棚牙刨西瓜，慌死你唔知呢罐係西瓜味咁。揭蓋一開，咋一聲，甜甜哋好唔錯，加埋啲氣，灌落喉嚨激爽！每罐$6.9，抵試。<br><br>為食熊
</p></body></html>