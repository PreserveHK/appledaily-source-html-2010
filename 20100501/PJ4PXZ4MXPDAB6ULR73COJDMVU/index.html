<html><header><meta charset="utf-8"><title>政府出招講價係時候</title></header><body><h1>政府出招<br>講價係時候</h1><p>政府使出「9招12式」，雖然旨在規管發展商賣樓手法，但一、二手樓息息相關，一手樓被推高必帶動二手樓，政府出招後，熾熱的樓市即時被冷卻，交投呆滯，持貨較重的炒家紛紛減價急走貨「減磅」，在市場氣氛轉差下，不少炒家輸少當贏，甚至願意撻定離場，議價空間正在擴闊，用家久候多時終於難得有鋤價機會，綜合業界意見普遍認為，樓價將於短期內微跌1%至5%，有專家教路，現正是用家入市講價的大好時機，不妨向無實力炒家大膽還價，隨時可能買到「平、靚、筍」。</p><p>廖偉強</p><p>"樓市借勢調整，第三季將重拾升軌。"<br><br>利嘉閣地產董事總經理廖偉強表示，政府9招12式規管發展商賣樓手法，主要是令他們賣樓有難度，於一時間難以推高樓價，換言之，「唔好食到咁盡」。由於一手樓價會帶動二手樓價，目前整體樓市已逆轉，樓價將會下跌5%。不過，他認為，由於整體樓價已累積不少升幅，是次樓市只屬借勢調整，加上息口持續低企，市場資金充裕，估計第三季樓市將重拾升軌。</p><p>黃良昇</p><p>"政府9招12式擺明玩發展商，不定期推出地皮，才是進步招數。"<br><br>中原地產研究部聯席董事黃良昇分析說，由於現時本港有利樓市的基本因素不變，息口亦未有上升，樓價是不會出現大跌，政府9招12式亦純屬花招，擺明玩發展商，令他們不易造勢推高價錢賣樓，希望緩和社會不滿情緒。<br>他認為，政府最近主動推出兩幅地皮拍賣，開始不定期賣地，才是進步招數，令過熱的樓市即時冷卻，持重貨炒家即時減價出貨，但因普遍單頭業主不肯減價，估計短期內樓市將橫行，樓價輕微回落1至2%。另外，他指出，由於政府已開始推出土地拍賣，故發展商不需再搶貴地，預期地價將較平穩。</p><p>張肇栓</p><p>"樓價可能升到你唔信"<br>「9招12式無咩用﹗對樓市沒有大影響，目前炒家減價出貨，佢哋怕摸頂多過9招12式，除非香港政府好似中國政府咁出辣招打壓樓市，我覺得第二季樓市仍然會平穩發展，成交量亦會保持，第三季樓市將會再度熱鬧起來。」置業18董事張肇栓認為，經過「八萬五」痛苦經歷，估計香港政府出招壓抑樓市力度始終不會很大。最近內地富豪仍如常密密在港掃貨，本港樓市在內地富豪追捧下，樓價有可能「升到你唔信」，亦有可能發展到非人人消費得起，成為全中國最高消費的地方。</p><p>「鬍鬚余」轉口風</p><p>"配合政府壓抑樓市，全面減價出貨。"<br><br>專炒細價樓、「玩」包裝玩到出神入化的資深炒家「鬍鬚余」，上周在粉嶺地皮勾出後，政府出招前，仍牙擦擦地說:「啱價就買，資金無上限!」並以209萬元購入的粉嶺中心一個658方呎3房單位，呎價3,176元，打算翻新增值後，最少以4,000元一呎放賣，但近日卻突然作出180度大改變，立即將單位以215萬元平手價放賣。<br>他聲稱，配合政府壓抑樓市，帶頭減價，將5個位於粉嶺區的單位，全面減價出貨，減幅約5至8%，更謂此舉有助用家上車。「去澳門賭大細，開中30鋪大，都會開番鋪細啦！有咩出奇先﹗見勢色唔對，梗係要改變玩法。我覺得市場仍然好健康，目前只係合理調整，大漲小回。」雖然「鬍鬚余」將該批單位減價5至8%，但由於入貨價低，減價後仍然有錢賺，至於賺幾多？「鬍鬚余」未有透露。</p><p>「炮哥」陳清白</p><p>"今日買300萬以下港島市區樓，今年內如果輸錢就搵我賠，但贏錢要分一半畀我。"<br><br>人稱「炮哥」的資深投資者陳清白，現時於港島市區持有多達20餘個單位，不但未有減價出貨，反而四出掃平貨。「如果有平貨執，我隨時掃多二、三十間。個價唔啱，我唔會出貨，咪租住先，而且租金升緊，兼有人幫我供樓﹗怕咩﹗」他指出，新樓及豪宅存在很大泡沫，樓價下跌壓力大，相反，300萬元以下港島市區細價樓，樓價還未有大升，有心買樓的用家，應趁目前市況轉靜的難得機會，趕快上車，因為現時買樓，至少平2至3%，兼且貨源多有選擇。<br>他認為，港島市區細價樓無得輸，可以放心買。「一個200萬的單位，點都租到8,000至8,500元，今日買300萬以下港島市區樓，今年內如果輸錢就搵我賠，但贏錢要分一半畀我﹗哈哈﹗」他分析，港島市區細價樓正在調整，但幅度只約2至3%，但調整後隨時可能彈升兩成，用家真的要把握時機。</p><p>學者　何濼生</p><p>"樓市在政府打壓下風頭火勢，樓價短期內將輕微下調。"<br><br>嶺南大學經濟系教授何濼生認為，最近政府推出的9招12式，對市場造成的心理影響大於實質影響，主要原因是本港土地供應仍然短缺，加上住屋需求大，經濟正在復蘇，樓價長遠仍然會上升。不過，現時樓市在政府打壓下風頭火勢，樓價短期內將輕微下調，展望第二季樓市，樓價發展大致上保持平穩，不會出現大上大落。</p><p>屯門地膽　洪培根</p><p>"向無實力炒家埋手大膽還價"<br><br>港達地產執行董事洪培根指出，現時正是用家入市時機，大可向無實力炒家埋手大膽還價，乘機執件「平、靚、筍」。他教路，以炒家集中地的屯門市中心為例，其中屯門時代廣場樓價早已炒得過熱，呎價高達3,500元，目前一些無實力的師奶炒家，紛紛減價5%出貨，用家可大膽還價5%，因為不少炒家入貨價甚低，即使一減再減後仍有錢賺，故有可能會再平多5%賣出去，如果還價成功，用家等於平了10%。<br>上周初屯門市中心細價樓熱炒，摩貨成交頻現，但自政府出招後，區內整體樓市即時被打窒，洪培根稱，成交量急速大跌三至四成，樓價亦微跌5%，目前不少摩貨已摩不出，令減價盤大增。</p></body></html>