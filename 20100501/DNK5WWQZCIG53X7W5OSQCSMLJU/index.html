<html><header><meta charset="utf-8"><title>G-SHOCK精工　喪劈半價</title></header><body><h1>G-SHOCK精工　喪劈半價</h1><p>衫褲鞋襪減價開倉，抵買與否見仁見智，喪劈價後或者你仲會大叫食水深。唯一手錶減價令人無得駁嘴，齋計手工技術機件精細度，即使賣原價都大把人仆心仆命，何況是開倉價？今有Hit-Watch推SEIKO、CASIO、Wired、Vosta、Lucca、Luminox、Vostok、Victorinox等錶王跳樓式半價開倉，唔使講嘢，即買！<br><br>記者：葉雪芯<br>攝影：梁細權<br>Model：Elava@UniqueModel<br>Makeup&amp;Hair：Maggie</p><p>半價買元祖級G-SHOCK</p><p>睇錶展、錶書隻隻錶過萬，老實講，後生仔女買錶，貴夾唔飽鑲金戴銀統統不合胃口，最緊要款型色靚兼夾平，加上近年大熱膠錶潮，CASIO正是MyCupofTea。防水、倒數、響鬧、計時、夜光，應有功能有齊，原價一千樓下，負擔得起。不過今次InWATCH開倉大堆CASIO手錶就減至半價，部份更加四折左右有交易，重點推介元祖款式G-SHOCKDW-5600，過千減至五百幾，型男喪搶；女仔至冧BABY-G則三四百蚊拎得走，當買件Accessories襯衫都抵啦！</p><p>G-SHOCKDW-6900CC-3D200M防水夜光膠錶<br><br>原價$1,080<br>半價$550</p><p>平實SEIKO激罕減價</p><p>手錶開倉不嬲激罕，SEIKO開倉價見人更加是罕中罕，多年不逢一閏，今鋪一來就半價，叫人點抵得住頸唔買呢？潮童戴膠錶，大人嫌幼稚總要搵番隻鋼帶錶，行出來先夠壓場，SEIKO鋼錶帶至夾嘴形，實而不華，不愛搞多餘花巧，寫字樓返工友MustHave。重點推介全鋼錶帶SEIKOSNDB73P1，水晶錶面原價賣接近三千，家低至千五。若然閣下是剛畢業出來搵工的大學生，無乜Budget買返工裝備，今次減價應該幫到不少忙。</p><p>SEIKOSNDB73P1100M防水全鋼帶錶<br><br>原價$2,980<br>四九折$1,480</p><p>藤原浩Wired限量版照劈</p><p>今次開倉減價連多款全球限量版都有得減！一眼Spot中了藤原浩三年前開發的Wired，一向玩開黃金閃石設計，上季推出全金鑽石型錶面，當時一出即引起關注，尤其WiredAGAV-706，全球限量1,000隻，今次開倉減至半價。錶行老闆說，雖然是限量版，但此次開倉都有做好準備，各款大約有50-70隻存貨，絕對不是得一兩隻貨仔「搵嚟搞」，買得到機會不低喔！值得一提是車路士和曼聯官方球會錶，全瑞士機芯、鋼帶，原價賣過千，一口氣減到$198，二折找數益球迷，劈價程度……真係街邊貨都唔止呢個價錢！</p><p>VostokEuropeK-3Submarine自動機芯手錶（全球限量3,000隻）<br><br>原價$3,360<br>半價$1,680
</p><p>WiredAGAV706全鑽石型錶面金鋼帶手錶（全球限量1,000隻）<br><br>原價$3,980<br>四九折$1,980</p><p>InWatch（23889963）<br>旺角彌敦道582-592號信和中心地下G36號店<br>開倉日期：即日起至5月9日<br>時間：12:30pm-10:30pm</p></body></html>