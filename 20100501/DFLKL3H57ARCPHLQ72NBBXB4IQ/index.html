<html><header><meta charset="utf-8"><title>甄子丹搞慶功賀《葉問2》告捷</title></header><body><h1>甄子丹搞慶功賀《葉問2》告捷</h1><p>電影《葉問2》前日上映，首日票房連優先場已有373萬元。甄子丹昨日出席活動，表示有信心打敗《鐵甲奇俠2》（IronMan2）。<br>甄子丹一家四口及太太的家人，昨午在山頂蠟像館出席葉問造型揭幕禮。子丹覺得蠟像的眼神最似自己，又指老婆見到蠟像時有點驚，他說：「好興奮，好滿意，聽講內地上咗3日已經有3,500萬票房，係從影以來票房最高，下星期會搞慶功。」子丹相信有望打破上集2,400萬的香港票房。<br>問有否信心打贏《鐵甲奇俠2》，甄子丹引用《葉2》的金句說：「好難講，你問我分勝負重要定係返屋企食飯重要，我梗係返屋企食飯啦。」另外，導演葉偉信已構思第三集，故事圍繞葉問跟大弟子及李小龍。<br>採訪、攝影：溫敏芝</p></body></html>