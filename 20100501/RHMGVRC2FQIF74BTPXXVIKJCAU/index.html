<html><header><meta charset="utf-8"><title>自認飲酒唔會亂性孫耀威戀美詩隨時有慾念</title></header><body><h1>自認飲酒唔會亂性<br>孫耀威戀美詩隨時有慾念</h1><p>孫耀威（Eric）和陳美詩秘密撻着拍拖，不過起初當事人不肯承認，但隨着被拍到當街啜啜斷正而被迫公開。前晚Eric現身中環的名酒活動，由於兩人皆是基督徒，問到Eric會否擔心酒後亂性？他聲言自己只會在清醒時才有慾念，豈非出事機會更大?!</p><p>孫耀威、傅穎（Theresa）、周永恆（Roy）及張震前模特兒女友Tanya等，前晚到中環出席名酒活動。近日Eric和女友陳美詩（Macy）因被拍到街頭啜啜，戀情正式浮面，兩人同是基督徒，問到Eric若飲酒後會否擔心亂性？他一臉信心地說：「唔會，我飲醉咗只會笑同講嘢，我唔係『動L』類型，我唔係亂性嘅人，反而平時先諗嗰樣嘢。」</p><p>結婚唔會公開</p><p>Eric又強調早前被發現在台灣出席朋友飲宴時要人攙扶，但他強調自己並非飲醉，只是想低頭免被人認出。<br>提到Macy表示視Eric為結婚對象，Eric坦言自己亦有相似想法，之前Eric傳緋聞的對象如楊秀惠及應采兒皆不是香港人，記者笑他今次終可以結識「港女」。問到若將來結婚會否公開？Eric說：「其實結婚係兩個人嘅事，真係冇必要同人交代，不過暫時我都未有呢個計劃。」<br>同場的Theresa表示出席完活動後要為寫真和工作人員開會，現在她已減了5磅，Theresa希望可以再減去大髀及手臂的肥肉，會否考慮如鍾欣桐打botox瘦身？Theresa說：「咁我又未有呢個需要，但係希望唔好瘦咗唔應瘦嘅地方，不過我一向都唔係『胸湧』嘅人。」<br>Theresa透露寫真會以三點式及睡衣look示人，而她近日便瘋狂買內衣褲打底。</p><p>Roy拒做手術</p><p>同場的周永恆當日是26歲生日，他表示之前已和老婆及家人食飯慶祝，提到老婆腹中BB是囡囡，會否已想到追個囝囝？他說：「老婆已經問我係咪想當佢係豬。」至於腦瘤，Roy透露已看了第四個醫生，暫時他不會做手術，對生命不會造成即時危險，但足球及籃球等激烈運動則不能參與。<br>採訪：李珮洳　攝影：林德雄</p></body></html>