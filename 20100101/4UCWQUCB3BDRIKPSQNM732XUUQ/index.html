<html><header><meta charset="utf-8"><title>i風物語：AppleTablet　iPhone放大版</title></header><body><h1>i風物語：AppleTablet　iPhone放大版</h1><p>蘋果最近特別多傳聞，傳咗好耐嘅AppleTablet，由本來唔信講到家似層層，更話今個月就會公佈，唔知堅定流，事關亦有傳話會喺3、4月先發表。推出日期唔知，不過已經有少少資料流出，例如屏幕大小係10.1吋，當然係Touch芒，可以玩Multi-Touch，無實體鍵盤，可以幻想到個樣同部iPhone差唔多，只係大咗幾倍。文字輸入要使用虛擬鍵盤，有唔錯3D顯示能力。真唔真就要畀啲耐性等吓喇。<br><br>記者：許福合<br><br>網址：http://www.laptopshop.co.uk/news/2009/12/10-1-inch-apple-tablet-to-arrive-early-next-year/</p></body></html>