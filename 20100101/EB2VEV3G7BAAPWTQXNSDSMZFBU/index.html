<html><header><meta charset="utf-8"><title>聖誕前後男伴車輪轉藍莓一拖二鬧市搵食</title></header><body><h1>聖誕前後男伴車輪轉<br>藍莓一拖二鬧市搵食</h1><p>味之天使藍莓（劉俐），繼早前被發現與肥仔男友在聖誕夜到中環蒲吧後，前晚她又一拖二到銅鑼灣逛街。原本藍莓打算與兩男睇戲食飯，豈料新年前夕銅鑼灣到處人頭湧湧，藍莓與兩男睇戲不成之餘，連「搵食」都艱難，結果一行三人惟有搭的士離開，認真無癮。</p><p>前晚8時許，穿黑色外套及化行妝的藍莓（劉俐），與兩名年輕男子身處銅鑼灣時代廣場的UA戲院門外，看似準備買飛睇戲，而藍莓除手袋外還孭住一袋戰利品，估計是之前shopping的收穫。當兩男趁機在門外煲煙時，無所事事的藍莓便把玩iphone，其間藍莓越睇越興奮，忍不住向兩男展示iphone內的相片，繼而又從紙袋中掏出一盒零食予身旁穿黑衣的男子醫肚。</p><p>頻撲食白果</p><p>在戲院外擾攘了一會，一行三人便往預售處買票，可惜就連預售也幾乎場場爆滿，藍莓於是偕兩男到附近食肆嘆上海菜，沒料到臨近新年到處人頭湧湧，他們等了10分鐘見勢色不對，於是齊齊轉移陣地欲折返時代廣場食通天的食肆開餐。<br>不過，當一行三人準備搭往食通天樓上的餐廳時，赫然見到等也大排長龍，想不到睇戲唔成之餘，連搵地方食飯也困難重重，為不想再東撲西撲，藍莓與兩男決定乘的士離開，去另一處搵食。藍莓前晚不但跟黑衣男特別好傾，而且搭的士離開時更跟該男子坐在後排，二人看來關係匪淺。<br>採訪、攝影:李志明
</p></body></html>