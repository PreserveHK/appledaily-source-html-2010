<html><header><meta charset="utf-8"><title>徐濠縈免費衫多辛酸</title></header><body><h1>徐濠縈免費衫多辛酸</h1><p>徐濠縈、陳豪、江若琳和周麗淇等，昨日到紅磡一酒店出席《ME！》雜誌活動。徐濠縈提到早前於微博表示不用排隊便有H&amp;MxLanvin的新衫，Zing閱後謂「作嘔」，阿徐昨日說：「其實我係想講，藝人係因為付出好多努力喺時裝界同出席活動先至會有送衫上門嘅優待，背後有好多辛酸大家未必知。Zing都未必係話我，不過就有好多唔抵得同不良分子回應。」Zing昨日在微博上澄清自己所言並不是指阿徐。</p><p>陳豪撐祥仔</p><p>陳豪則對黃日華躋身台慶男主角獎最後五強表示歡迎，他說：「雖然我講得遲啲，不過有華哥真係生色不少，佢係我哋心目中嘅男主角好多年啦。其實我覺得自己今年個勢都幾好，但係心中就撐偶像祥仔（黎耀祥），演技毋庸置疑，不過我攞就開心啲囉。」<br>採訪、攝影：藍文浩</p></body></html>