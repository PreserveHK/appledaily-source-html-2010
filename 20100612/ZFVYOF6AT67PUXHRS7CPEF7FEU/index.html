<html><header><meta charset="utf-8"><title>馮仁昭四圍超：森美亂噏狗咬B　網民聲討 - 馮仁昭</title></header><body><h1>馮仁昭四圍超：森美亂噏狗咬B　網民聲討 - 馮仁昭</h1><p>向來愛狗嘅森美同小儀，日前喺電台發表咗啲關於狗隻嘅言論，結果俾網民聲討！</p><p>笑說咬生殖器</p><p>事緣星期二（8日），森美小儀主持商台節目《早霸王》嗰陣，有聽眾打電話嚟話最近養咗隻八哥，同佢初生囝囝相處得好融洽，所以勸喻啲人唔好因為要養小朋友而棄置寵物。跟住森美就叫聽眾小心啲，因為狗始終係動物，唔排除會獸性大發：「有一日佢咬你個仔嘅時候，你唔好驚訝！」又舉英國最近發生嘅狐狸咬傷一對孖女嘅事例出嚟，奉勸家長小心啲。<br>後嚟森美諗住搞吓氣氛，就叫聽眾小心隻狗會咬BB嘅屁股同生殖器官，仲邊講邊笑：「我唔知你屋企個飲水樽係咪咁，我屋企以前隻狗個飲水樽一截長咗出嚟，嘩！點解隻狗搞我個仔o架？」森美原本都係想搞吓氣氛，點知辣㷫咗班愛狗嘅網民，仲喺facebook成立群組，要求森美慎言同停止發表曲解狗隻嘅言論㖭。森美小儀之前都賴過嘢，仲搞到俾商台處分，睇嚟佢哋以後都要小心啲講嘢嘞！</p></body></html>