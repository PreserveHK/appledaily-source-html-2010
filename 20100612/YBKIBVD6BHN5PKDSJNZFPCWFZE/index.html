<html><header><meta charset="utf-8"><title>小公主Shopping紮紮跳小雪任囡囡揀枕即畀錢</title></header><body><h1>小公主Shopping紮紮跳<br>小雪任囡囡揀枕即畀錢</h1><p>因前夫偷食離婚的前歌手小雪，離婚後又再婚，前晚一身潮媽打扮的她帶着與前夫所生的五歲囡囡Ronni在圓方行街，當女兒看中一個枕頭時，她即二話不說買下。</p><p>前歌手小雪04年與永安旅遊榮譽主席陳若偉兒子陳迅元結婚，婚後育有一女Ronni，06年，男方被踢爆在台灣偷食蔡慧敏，二人火速離婚，並由小雪獨力撫養女兒。去年2月底，小雪與現任陳姓丈夫到博覽館欣賞「迪士尼冰上世界」，自爆已再婚，並為現任丈夫生了一子，由於丈夫在澳洲有飲食生意，故一家人會澳洲、香港兩邊飛。</p><p>買貴價相架</p><p>前晚9時，帶上太陽眼鏡的小雪與五歲囡囡Ronni在圓方行街，小雪的囡囡挽住手袋仔打扮成小公主，全程跳跳紮非常活潑，兩母女先到豐澤睇電器，但未有收穫，之後再到貴價家品店BalsTokyo閒逛，小雪先看文具部，拿着文件夾研究一番，再到燈飾及床上用品部，小雪睇中一款相架，便急急叫售貨員拿去收銀處準備買回家。</p><p>只顧講電話</p><p>小雪不時煲電話粥，但也會望一望囡囡，小雪見女兒看中一個枕頭，亦很快購下。在收銀處付款時，小雪一不留神讓囡囡走開，囡囡見媽咪嗌住都很聽話，乖乖企定。兩母女在店舖逗留20分鐘，拎住一袋戰利品往停車場取車，囡囡繼續在停車場跳跳紮，小雪則行在後面，小雪安頓好女兒坐在後座，才駕車離開。<br>採訪、攝影：朱志聰</p></body></html>