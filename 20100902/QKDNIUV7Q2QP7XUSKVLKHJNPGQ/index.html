<html><header><meta charset="utf-8"><title>紋身=八両金 - 鄧達智</title></header><body><h1>紋身=八両金 - 鄧達智</h1><p>台北California，加州健身中心，許是軍訓優質後遺，放眼看去都比香港的會員身材好上好幾倍，beefcake物種繁多，用功程度一流，波光臀影似流彈亂竄，閣下少幾両實肉未必夠膽同場更衣演肉。<br>除了肌肉，不斷湧上眼球還有色樣花款繁多的紋身、耳環、項鍊、手鐲、指環、乳環！叮叮噹噹好個眼花撩亂。<br>曾經，男人戴耳環早在70年代歐洲興起以誌更上一層樓更man的男人氣概，猶如紋身；是一種反叛，跟主流背道而馳的non-conformist表現。隨後揹背囊上班，穿西裝騎單車都視為有型；乳頭穿乳環簡直性感爆烈。<br>可惜，從反叛到時尚，當一切變得跟風；顯現庸俗，冇性格！<br>紋身與男用耳環氣質指數急跌至一度極流行的男人八両金頸鍊水平。<br>背囊揹得俗了，大眾流向單肩袋……大太陽底下湧向中灣南灣九龍公園月光下，台北西門紅樓人人斜肩袋一度不乏Gucci、LV、Dior……貨色，既俗且娘，娘至師奶買餸袋名人食堂置地公開秘密咖啡座擰來擰去Birkin袋Kelly袋……水平直插70、80年代行街代表─「積少」式金牌經理人陳自強腋窩夾下男用手袋。<br>不少人問「潮人」黃偉文憑什麼潮？就憑無人夠膽跟隨的衣裝打扮特色，冇人同至《紫釵記》仙姐個娘親心痛女兒，指責日又當歸夜又當歸等同的冇人同。不過Wyman身上也有唐僧肉，黑密鬚根襯托bearbear熊。<br>畢竟歷過大場面，亦舒筆下的白襯衫，卡其褲，一身黑灰始終經得起風浪時代轉替。</p></body></html>