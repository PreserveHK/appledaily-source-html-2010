<html><header><meta charset="utf-8"><title>中環在線：股神來華勸捐　潘石屹兩公婆獲邀 - 李華華</title></header><body><h1>中環在線：股神來華勸捐　潘石屹兩公婆獲邀 - 李華華</h1><p>啱啱慶祝完80大壽嘅股神畢菲特，為咗慈善大業，會喺今個月29號親身飛嚟中國，希望說服一班中國富豪慷慨解囊。股神募捐名單仲未曝光，不過能夠俾股神勸捐，簡直係有「飛士」。如果華華有份，都唔介意周圍晒一晒！好似SOHO中國（410）揸fit人潘石屹兩公婆（圖）咁，已經按奈不住喺微博爆料，話自己獲邀同股神一齊探討慈善問題。<br>潘太張欣話，美國嘅慈善事業好成熟，而蓋茨做嘅嘢就更上一層樓，中國人應好好學習，幾分鐘後，潘生回應潘太話，蓋茨同畢菲特都為全世界嘅企業樹立好榜樣。佢兩公婆一唱一和，即時成為微博熱話，有網友甚至單刀直入問佢哋會捐幾多錢。<br>李華華</p></body></html>