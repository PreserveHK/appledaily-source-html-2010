<html><header><meta charset="utf-8"><title>魔術發展停滯「政府冇資源畀我哋」</title></header><body><h1>魔術發展停滯<br>「政府冇資源畀我哋」</h1><p>【本報訊】「我唔止識變白鴿，如果畀機會我，我一樣可以變走天壇大佛，可以喺IFC（國金中心）倒吊表演。」甄澤權慨嘆，政府經常鼓勵創意產業，魔術表演正是創意無限的行業，偏偏政府不重視，不肯將魔術歸類為表演藝術，令本港魔術發展停滯不前。</p><p>希望變走天壇大佛</p><p>甄澤權在大學時才對魔術產生興趣，靠看書及看CD自學魔術，第一次表演是在父親任教的學校，「我要將條繩剪爛再還原，結果太緊張剪到隻手指，成條繩都係血，台下觀眾仲以為我咁叻，識得將條繩變成紅色」。他自此便經常在家閉門勤練魔術，「練到百分百有信心，先夠膽去表演」。<br>接連在兩個國際大賽奪冠，甄雄心壯志，希望有朝一日自己的魔術道具是本港地標，例如變走會展、天壇大佛，而不只是白鴿，「香港嘅魔術師好有創意，但冇空間、冇資源畀佢哋發揮。」<br>他批評政府只將魔術視為大眾娛樂，不肯歸類為表演藝術，不給予任何資助，「韓國政府每年都會舉辦釜山魔術節，邀請世界各地魔術師參賽，香港魔術節就仲係業界自己搵贊助，只有本地魔術師參加，政府乜嘢資助都冇。」</p></body></html>