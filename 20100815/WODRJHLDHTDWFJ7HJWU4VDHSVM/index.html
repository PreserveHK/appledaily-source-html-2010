<html><header><meta charset="utf-8"><title>消費blog：手提電腦測試　三星大贏家</title></header><body><h1>消費blog：手提電腦測試　三星大贏家</h1><p>小妹每個月都有訂英國消費者協會《Which?》雜誌，貪佢哋每個月都有產品測試報告，今期雜誌測試咗11款notebook同netbook。真係夾啱時間，電腦節殺到嚟，參考吓報告先買機都未遲。<br>經過一輪比拼，netbook機種總評分最佳四款被評為購買首選（bestbuy），分別係SamsungN220同NB30、AsusEeePC1005PE、msiWindU160。其中Samsung（三星）更是大贏家，N220同NB30兩部netbook分佔總分榜冠亞。好似獲77分（總分100）嘅N220畫面質素佳，顏色亮麗自然，但最令測試員驚訝是，經實地測試電池叉電一次，可用足八個鐘。</p><p>電池用足八小時</p><p>NB30以一分之差屈居亞軍，畫質同樣出色，電池同樣用足八小時，但按鍵較為擠逼。排名第三嘅華碩EeePC1005PE獲75分，整體表現不錯，腦芒唔會有反光，特別一讚係按鍵設計，㩒掣唔會㩒錯隔籬。<br>notebook測試有三個樣本獲評為購買首選，分別係以77分奪冠的AppleMacBook，以及同獲75分嘅雙亞軍DellStudio17及SamsungR580。雜誌指出，MacBook整體表現勝過其他樣本，按動鍵盤十分舒服，電池表現突出，可連續播放5小時DVD，以Wi-Fi上網可玩足十粒鐘。DellStudio17勝在畫面清晰，喇叭聲音一流，運算速度夠快。SamsungR580屬於notebook入門首選。<br>電郵：mailto:shoppingjing@appledaily.com</p></body></html>