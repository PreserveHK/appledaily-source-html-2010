<html><header><meta charset="utf-8"><title>卡通美食現身　真味回憶</title></header><body><h1>卡通美食現身　真味回憶</h1><p>動漫裏面，有不少主角吃東西的場面，用意是突出主角性格，製造難忘情節。好像《多啦A夢》的銅鑼燒、《娛樂金魚眼》的炒麪包、《乞嚏怪瓶》的漢堡扒及《Keroro軍曹》的驚喜糰子，原來將卡通美食變成真不是太難，咬一口可否勾起你的童年回憶呢？<br><br>記者：黃潔蓮<br>攝影：楊錦文<br><br>V壹網：http://vdonext.com/index.php?fuseaction=Features.Archive&amp;channel_id=575603&amp;program_id=666114<br>網上示範</p><p>今日煮腦</p><p>張一豪（日本料理達人）<br><br>曾任職飲食記者逾10年，深愛日本街頭小吃，曾在港開設章魚燒店、糖果店等，並籌備於本年底開一家章魚燒店。</p><p>煮題　經典動漫美食<br>揀兩隻手指般粗的金薯</p><p>做驚喜糰子，揀金薯最好有兩三隻手指般粗，釀入麪糰時不會太大，蒸起來都較易熟。</p><p>炒麪轉意粉一樣得</p><p>如不喜歡吃日本炒麪，可將炒麪三文治包的餡轉用意粉，將之炒好夾入包即可。</p><p>漢堡扒混豬及雞肉</p><p>因日本牛肉較貴，所以日本人做漢堡扒會混入其他肉，如想結實些可混豬肉，想爽口些可加雞髀肉。</p><p>Keroro驚喜糰子</p><p>0hr40min<br>製作難度：★★★☆☆<br>份量：8件<br><br>在第45集《Keroro軍曹》內，Keroro軍曹想在情人節賣他最愛的驚喜糰子，賺錢來侵襲地球，最後當然失敗啦！驚喜糰子其實是熊本縣的鄉土點心，電視譯做驚喜糰子，不如叫「即慶糰子」比較貼切，原來以前熊本地方無美食招呼客人，就隨手用麪糰包着番薯來招呼，成為日後熊本的經典小吃。</p><p>材料</p><p>日本金時番薯1條、日本紅豆茸160克、糯米粉/麪粉各100克、鹽少許、砂糖1茶匙、暖水140毫升</p><p>做法</p><p>1.將糯米粉、麪粉、糖及鹽放入碗，加暖水拌勻成麪糰，然後放在已撒少許麪粉的砧板上，搓長並切成八件。<br><br>2.番薯刨皮，切去頭尾，再切成八件。<br><br>3.於每件番薯放上1湯匙紅豆茸。<br><br>4.雙手捽上少許麪粉，以防黐手。將麪糰搓圓，壓薄後包入餡料，紅豆茸向內，將糰子包好，然後放入鑊，用大火隔水蒸20分鐘至熟即成。</p><p>多啦A夢銅鑼燒</p><p>0hr15min<br>製作難度：★★★☆☆<br>份量：4個<br><br>銅鑼燒相傳是日本十二世紀一位著名武僧武藏坊弁慶負傷流落村莊被救，為答謝村民救命之恩，而用銅鑼做出來的紅豆餡餅。因為銅鑼日文讀音是Dora，多啦A夢作者藤子不二雄順口將Dorayaki變成多啦A夢的最愛食物了！</p><p>材料</p><p>蛋2隻、砂糖80克、蜜糖2湯匙、食用梳打粉1/2茶匙、水2湯匙、麪粉120克<br><br>餡料：日本紅豆茸240克</p><p>做法</p><p>1.將麪粉、糖及梳打粉拌勻，加雞蛋及水拌勻，再加蜜糖拌勻成麪漿。<br><br>2.於平底鑊掃上油，用大火燒熱，注入一殼麪漿，轉細火將兩邊煎至啡黃色。<br><br>3.將紅豆茸塗在煎餅上，夾上另一片餅即成。</p><p>做銅鑼燒其實除左紅豆茸之外，可以用番薯蒸熟壓爛加蜜糖拌勻，口味隨你鍾意。</p><p>乞嚏大魔王漢堡扒</p><p>0hr30min<br>製作難度：★★☆☆☆<br>份量：4件<br><br>卡通片《乞嚏怪瓶》的主角乞嚏大魔王最愛<br>吃漢堡扒，日本人好鍾意食漢堡扒，會配上不同的汁或咖喱一齊食，最傳統的是配照燒汁，充滿日式口味。</p><p>材料</p><p>碎牛肉250克、雞髀肉150克（剁碎）、洋葱1/2個（切碎）、冬菇3隻（切碎）、日本大葱20克（切碎）、蛋1隻、日式麪包糠4湯匙、牛奶1/4杯、牛油20克、鹽2/3茶匙、糖1/2茶匙、日本低鹽醬油1湯匙、胡椒少許、甘笋條100克<br><br>汁料：日本醬油8湯匙、昆布木魚汁3湯匙、開水1/4杯、糖8湯匙、蜜糖1湯匙<br><br>伴碟：大薯仔2個、玉豆8條</p><p>做法</p><p>1.薯仔刨皮，放入煲用大火隔水蒸20分鐘至熟，壓爛成茸。<br><br>2.燒熱鑊加油，用中火炒香洋葱至微黃，加牛油炒勻後盛起。<br><br>3.將碎牛肉、雞髀肉碎、冬菇碎、大葱碎及麪包糠拌勻，再加雞蛋、牛奶、鹽、糖、胡椒及低鹽豉油拌勻，然後加炒好的洋葱拌勻。<br><br>4.將（3）分成四等份，搓圓撻一撻後放上碟。燒熱鑊加油，放入肉球，壓扁煎至一邊金黃後，反轉煎另一邊。<br><br>5.將玉豆放入滾水中烚熟，盛起浸冰水，保持爽脆及嫩綠。<br><br>6.現做醬汁，將水、日本醬油、昆布木魚汁及糖倒入鑊煮至稠身，加蜜糖煮勻後熄火。<br><br>7.將漢堡扒放上碟，旁邊放薯茸、甘笋及玉豆，淋上醬汁即成。</p><p>華美子炒麪三文治包</p><p>0hr15min<br>製作難度：★★★☆☆<br>份量：4個<br><br>炒麪三文治包是《娛樂金魚眼》裏面主角華美子最愛的食物，是日本中學小賣部最常見的小食，麪包加上炒麪夠飽肚，所以最啱發育期的小孩吃。</p><p>材料</p><p>熱狗包4個、日式炒拉麪1包、煙肉60克（切絲）、椰菜葉1塊（切絲）、鮮冬菇1隻（切絲）、甘笋4片（切絲）、炒麪汁2湯匙、油1/2湯匙、牛油10克、青海苔粉少許</p><p>做法</p><p>1.於熱狗包的中央切開，但不要切斷。<br><br>2.燒熱鑊加油，加甘笋絲、椰菜、冬菇絲及煙肉絲炒勻，再加炒麪炒至散開，淋上炒麪汁炒勻，熄火後加牛油炒勻後盛起。<br><br>3.將炒麪夾入熱狗包中，撒上青海苔粉即成。</p></body></html>