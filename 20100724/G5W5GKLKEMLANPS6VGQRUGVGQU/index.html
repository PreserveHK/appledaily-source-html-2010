<html><header><meta charset="utf-8"><title>消費blog：曼谷機鐵快線　15分鐘到市區</title></header><body><h1>消費blog：曼谷機鐵快線　15分鐘到市區</h1><p>小妹早排去咗泰國曼谷血拼，原來曼谷機場鐵路已經試行緊，周一至五早上6時至10時、下午4時至7時會免費開放試搭。收到風，機鐵喺8月12日泰國皇后生日可能會正式營運。</p><p>分SAExpress及SACityLine</p><p>機鐵分為SAExpress同SACityLine。SAExpress係快線，不停站來回機場同市區嘅Makkasan站，全程只需15分鐘，收費150銖（約$36）。Makkasan站遲啲會有airline嘅checkin櫃位，俾大家citycheckin，可惜呢個站冇直接連繫地鐵，比較近嘅地鐵站係Petchaburi，跟住係大家好熟嘅Sukhumvit站，都算方便。<br>機鐵另一條線係SACityLine，共8個站，包括機場、LadKrabang、ThabChang、HuaMark、RamKhamhaeng、Makkasan、Rajprarop、PhayaThai，全程30分鐘，都快過坐的士，收費平好多，只係15至40銖（約$3.6至$9.6）。終站PhayaThai落車最方便，有天橋連接地鐵PhayaThaiBTS站。試運期間天橋仲未開通。附近景點有Pullman商場。詳情瀏覽曼谷機鐵網站（ http://airportraillink.railway.co.th/en/index.html）。 <br>想攞多啲泰國料不妨去吓書展，泰國通胡慧冲出咗幾本新書，包括$60《潮遊芭堤雅》，仲有曼谷示威後最新旅遊貼士嘅《潮遊曼谷別注版》，只賣$10。喺書展買胡生嘅書會送《珍系潮遊泰國──限量版DVD》。<br><br>電郵：mailto:shoppingjing@appledaily.com</p></body></html>