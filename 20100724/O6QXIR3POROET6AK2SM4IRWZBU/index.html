<html><header><meta charset="utf-8"><title>心中女神日日不同娜姐狂迷轉捧李蘊No.1</title></header><body><h1>心中女神日日不同<br>娜姐狂迷轉捧李蘊No.1</h1><p>【香港書展2010】書展昨日舉行第三天，o靚模踩場情況回落，只得李蘊及ECupBaby（劉欣宜）登陸書展造勢，僅吸引十多fans圍觀，但日前熱爆facebook的周秀娜fans鄭智殷卻在其中，還熱情地與李蘊合照，他竟說：「我好鍾意李蘊，佢第一次出寫真，佢個人好有愛心，寫真又包裝得好靚。」</p><p>狂擺甫士撐偶像</p><p>該男fans自稱為人專一，只喜歡李蘊，記者指他之前才熱捧周秀娜？他即語塞，想了一會才說：「周秀娜在心中，李蘊就為首。」問他明天又會支持哪一個，他說：「聽日都係李蘊。」他還學李蘊擺甫士，嘟嘴、托腮及叉腰等，在旁的李蘊看儍了眼，當該男fans扮蘭花手時，李蘊即說：「我唔識做呢個o架。」</p><p>新8模跳入灣仔</p><p>李蘊與ECupBaby聲稱二人寫真均賣約6,000本，會加印5,000本，早前揚言要封胸的ECupBaby，表示今次是其最後一本性感寫真：「我哋唔會喺書展簽名派嘢，唔想違規，費事俾人趕出場。」談到百果園E神見暈入院，李蘊說：「佢真係病，唔係博宣傳，我好擔心佢。」<br>一直不踩入書展的新8模，除因腸胃炎缺席的Mia，其餘7人昨日在金紫荊廣場為150fans簽名，還吃雪糕解暑。吸引逾半百自由行及攝影發燒友圍觀。Hazel說：「我哋唔會入書展，尊重大會，但自己唔開心。」此外，新8模昨傍晚到朗豪坊辦簽名會，有數十人圍觀，不乏師奶後生仔，但商場只讓她們逗留45分鐘，並有警察到場了解情況。談到有人批評o靚模低俗沒品味，Betrys表示個人意見不會影響她們，問到在紅燈區宣傳會否感尷尬，Betrys說：「唔會，行街都會嚟附近。」她謂不曾被人指醜樣，更有小朋友讚她靚姐姐。<br>採訪：王崇穎、譚倩宜、王連連<br>攝影：陳慧安、林德雄</p><p>今日觀星時間表</p><p>曹格<br>「Gary曹格CloseToYou」簽名會<br>時間：12:00pm　地點：會展簽名會A區（君爵廳）<br><br>DJ少爺占、Donald、王貽興、夢妮坦、麻利亞<br>「麻利有隻小薯仔」簽名會<br>時間：12:00pm　地點：博覽道入口大堂<br><br>黎明、傅穎及梁榮忠等<br>「太陽計劃2010-太陽閱讀Teen」<br>時間：3:00pm　地點：會展421室（舊翼入口）<br><br>官恩娜<br>「官恩娜．原來妳……」簽名會<br>時間：3:00pm　地點：會展簽名會A區（君爵廳）<br><br>王允祈（萬寧妹妹）<br>「我有少少鍾意咗佢」簽名會<br>時間：3:00pm　地點：會展簽名會A區（君爵廳）<br><br>司徒法正、徐小明、關寶慧<br>新書活動<br>時間：3:30pm　地點：Hall1AC37<br><br>鄭裕玲、曾華倩、林建明、江欣燕、鍾慧冰等<br>「8色．惜」簽名會<br>時間：3:30pm　地點：會展簽名會A區（君爵廳）<br><br>周秀娜<br>「GME13美寫真流動簽名會館」簽名會<br>時間：5:30pm　地點：灣仔金紫荊廣場<br><br>林燕妮<br>「女人最重要的不是愛情，而是品味」簽名會<br>時間：6:00pm　地點：會展簽名會A區（君爵廳）</p></body></html>