<html><header><meta charset="utf-8"><title>杜琪峰有意拍犀利傳</title></header><body><h1>杜琪峰有意拍犀利傳</h1><p>近日熱爆全球的寧波乞丐犀利哥，一舉一動均惹來公眾注目，他成為乞丐的經歷及獨特的潮流觸覺也引來不少揣測，不少香港導演均坦言對他感興趣，有意開拍以他為題材的電影。<br>杜琪峰昨日在電話中說：「佢嘅造型同行為會係幾好嘅故事開始，可以吸引觀眾追睇嘅意欲，令人意想不到嘅錯配會係唔錯嘅電影橋段構思。」彭浩翔也坦言作愛情故事發展，會是不錯的故事題材，他說：「可以話佢因為愛情失意而流落街頭，不過希望傳媒唔好再騷擾佢，見佢已經好歇斯底里同辛苦。」<br>劉鎮偉則半開玩笑指犀利哥背後應有經理人公司安排，他陰謀論地說：「點會咁啱影到佢嘅相又咁啱放咗上網，佢嗰身打扮好多明星都着唔出個神韻。如果唔係咁睇，佢應該有一個好坎坷嘅過去，以一個隱士同絕世高手嘅方式去拍套笑片應該會幾好睇。」<br>採訪：何永寧</p></body></html>