<html><header><meta charset="utf-8"><title>皇馬迎西軍要「大」報復 - 依雯</title></header><body><h1>皇馬迎西軍要「大」報復 - 依雯</h1><p>睇波西遊記，正式展開！萬分興奮，因為我首次踏足西班牙，便有機會現場睇西甲。<br>我的第一次當然要獻給巴拿比奴球場，要睇就要睇最好，皇馬主場對西維爾；如果皇馬能繼續締造連勝佳績，那就更令人難忘。今次更有機會近距離見到球星，真希望快點與C朗見面，哈哈！<br>打從巴塞不敵馬體會失分，兩頭馬車只相差兩分；皇馬繼續努力搶分之餘，更越踢越有勁，聯賽已6連勝。雖然歐聯不敵里昂遭傳媒狠批，但無損球隊信心和士氣；而近兩仗聯賽都能大勝對手兼共入11球，入球停不了。<br>皇馬上場作客特內里費，C朗、希古恩及卡卡均建功，就連後備入替的魯爾於完場前亦能湊熱鬧。今季西甲，皇馬至今於主場12戰全勝，是唯一一隊能夠保持如此佳績。<br>至於西維爾於歐聯逼和莫斯科中央陸軍1:1，而上場聯賽亦只能悶和畢爾包0:0；在近況一般下，西維爾今仗作客巴拿比奴，想令皇馬失分絕不容易。雖則首循環西維爾先嘗甜頭贏2:1，但相信皇馬會為繼續緊纏榜首巴塞，今場要在巴拿比奴大報復！<br><br>貼士：<br>大細：星期六72皇家馬德里大（1.5）<br><br>依雯nowSports主持<br>電郵：mailto:BPL@pccw.com</p></body></html>