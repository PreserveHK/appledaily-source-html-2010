<html><header><meta charset="utf-8"><title>天文台道：黃婉曼跳出一片天</title></header><body><h1>天文台道：黃婉曼跳出一片天</h1><p>頭上沒有光環，天氣小花搖身變成女神。黃婉曼憑着一句「我哋家跳出香港」，在天氣界闖出藍天。信不信由你，原本沒有間斷的雨天，也在她拍照當日放晴。今時今日，女神的拍檔已不再是天氣先生，取而代之是南非獅子仔，報天氣形式講波原來真係有得諗。天氣女神出身中文大學，際遇比另一位等候發落的女神好，香港地講波，報天氣，際遇點都好過講民主。撰文：何永寧</p><p>現年26歲的黃婉曼清楚記得，年多前第一次做天氣小姐，首次出鏡顯得有點緊張，在鏡頭前不經意跳了一下，連她自己也意想不到，這一跳令她跳出一片天，她日前接受本報專訪時說：「當時都幾緊張，因為節目直播出街，報天氣時唔自覺咁彈咗一下，講咗句『我哋家跳出香港』，所有都係冇安排，隨心講，之後導演話幾好喎，其實我講過乜都唔記得。」
</p><p>晴朗　前程似錦</p><p>輕快的語調、跳脫的演繹加上甜美的笑容，即時令黃婉曼在網上爆紅，獲一眾宅男封為天氣女神。對於這個稱譽，女神表現清醒，笑着說：「人哋叫唔代表你係，靚唔靚自己知。自問都有好多不足，講嘢快有懶音、成日講到過時。」女神的名聲令黃婉曼一時間非常搶手，世界盃期間除了替商場擔任推廣活動，無綫更邀她講波，她說：「佢哋話想用報天氣嘅形式去分析球賽，自己有睇波，但唔係好熟，家都做緊資料搜集，唔想收咗人錢行嚟行去就算。」她笑言這段時間的收入抵得上在新聞部打一年工，對於日後去留，她自言仍未有定案，但沒有想過做藝人，她笑說：「都話自己知自己事，唔係咁啱做娛樂圈。」
</p><p>梅雨　同學排擠</p><p>黃婉曼自言自己的人生經常「陽光普照」，明明一星期雨水都沒有停過，偏偏為本報拍照當日陽光燦爛得嚇人。假如「晴天」代表歡愉，剛到香港那一年，是她覺得最明媚的時光，她回憶說：「當時12，13歲啱啱喺內地嚟到香港，考到香島中學讀中一。嗰陣另一間學校漢華都收我，仲近屋企，返香島就要日日花成四個鐘頭車程來回，但我都揀咗香島。」原因簡單，就是面試時老師給她親切的感覺：「佢哋會同你傾偈，好關心你，感覺好似大家庭咁。」入學後，無論書法班、歌唱比賽還是辯論隊都找到她的蹤影，中二那年更四出到各區學校比賽，學業成績更是全級第一名。<br>歡愉過後，「梅雨」在中三那年降臨，家庭經濟有問題，她被迫返內地升學，成績一下由前列變成倒數第二，不只課程追不上，人際關係也出現問題，她說：「班同學仔見你喺香港嚟就覺得你好巴閉，我唔知係妒忌定點，佢哋就係唔鍾意你，成日喺背後講你是非。」<br>變成異類，連唯一談得來的同學，也無心講了一番令她大受打擊的說話，黃婉曼說：「佢同我講『你知唔知呀，個個都好討厭你呀，係得我同你玩咋』，連我最好嘅朋友都咁講，我當時諗你哋都未認識我，憑乜無端端討厭一個人。」賽後檢討相信可能是他們怕被來自香港的人看扁，所以先下手為強看她不起。不過，一向樂天的她慢慢用誠意讓當中較溫和的一群放開偏見，這份友誼也保持至今。</p><p>暴雨　喪弟之痛</p><p>友誼尚可以放下，惟獨親人的離世就如暴雨來臨，有着不可彌補的痛傷，中六那年發生了一件令黃婉曼今日仍不想多提的事情，就是弟弟在交通意外中過世，她說：「件事唔想再講……除咗親人過身，冇事會令我唔開心。感覺係一個人可以消失，係完全消失，你唔可以打電話畀佢，搵佢唔到。相對嚟講工作、名利已經變得冇所謂，人嘅生命至係最重要。」正因為失去，令她更懂珍惜：「家唔會因為件事細微而唔去做，如果今日唔做，驚下次冇機會，所以家每次見到嫲嫲都會錫佢一啖。</p><p>歡樂天使傳遞正能量</p><p>能力越大責任越大，女神的願望卑微但滿有愛心。黃婉曼說：「其實自己雖然報天氣，都想喺短短幾分鐘入面除咗資訊，仲可以帶到歡樂畀人。」她周遭很多人對生活看得很灰，不少人工作10年連人工也沒有加，加上幾年前金融海嘯，人人都不開心怕裁員，今日不知明日事，生活被烏雲籠罩。
</p><p>默默為同事打氣</p><p>黃婉曼記得有次，一名平時只是點頭招呼的同事被裁，她默默送他上車道別，她說：「知道冇乜嘢可以做，只係想畀啲支持佢。之後喺facebook聯絡番佢，佢好開心話畀我聽搵到份工，仲話好記得嗰日我送佢上車。我發覺有時你未必要做好多嘢，但人哋已經感到溫暖。」<br>自此黃婉曼更堅定要將笑容帶給別人，難怪何時何地都見到這個女神面露笑容：她給狗仔隊偷拍，報道見報後會笑、記者提問一些刁鑽古怪問題她也會笑。她覺得在能力範圍內幫人是件快樂的事，助人自助。基本上，她的世界沒有壞人，感覺她像天使多過女神。
</p><p>人物誌：愛情事業皆得意</p><p>現年26歲的黃婉曼，原名粘冰冰，96年由內地來港定居。她在中大新聞與傳播學院畢業後加入無綫，並在晚間新聞報天氣，又曾任《新聞透視》記者，與無綫新聞部攝影師曾志釗拍拖近兩年。黃婉曼報天氣時憑一句「我哋家跳出香港」備受網友熱捧。<br>黃婉曼今年2月離開無綫，轉投中國移動旗下雜誌，至上月才重返無綫，但不足一個月再向無綫新聞部請辭。近日她應無綫邀請主持今屆世界盃。</p></body></html>