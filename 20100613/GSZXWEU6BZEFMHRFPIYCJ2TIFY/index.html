<html><header><meta charset="utf-8"><title>森美澄清冇嫌棄動物</title></header><body><h1>森美澄清冇嫌棄動物</h1><p>森美前晚與陳偉霆及鍾舒漫等在將軍澳出席《世界盃開幕奇趣夜》活動，森美早前被指在節目中教人生BB後不要再養狗，因而被愛護動物人士在Facebook開設群組指摘，對此森美否認道：「商台的確有收到投訴，但高層聽番嗰日節目內容話冇問題，啲人誤解啫。」</p><p>「隻狗咬我小朋友」</p><p>森美強調沒有教人遺棄動物，他謂：「我話啲動物冇襲擊小朋友就冇事，如果隻狗係打狗或者大狗要小心啲。<br>我自己都有養小動物，上個月死咗，我隻西施都有咬過我小朋友，我都冇遺棄佢，只係將經歷同大家分享啫。」至於有指他說狗狗會當小朋友的生殖器是飲水器，森美謂：「我只係話隻狗可能會當小朋友係飲水器，冇講咕咕。」他謂可能自己常講笑才會被誤解，以後說話會加倍認真。<br>採訪、攝影：卓寶花</p></body></html>