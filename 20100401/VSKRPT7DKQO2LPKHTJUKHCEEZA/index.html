<html><header><meta charset="utf-8"><title>春卷寫真贈中基</title></header><body><h1>春卷寫真贈中基</h1><p>鄭中基和蔡卓妍的婚變鬧得沸沸揚揚，最近忽又傳出Ronald與《美女廚房》中的春卷王寶寶傳緋聞。昨日春卷到深水埗宣傳，讓塔羅師算愛情運，結果占到在愛情路會遇麻煩，又指她大膽及任性。</p><p>採訪通告抽水</p><p>春卷接受訪問時表示與Ronald並不熟絡，她說：「我冇佢聯絡，我同佢只係做嘢嗰方面，之前《美女廚房》去泰國做嘢，都唔會有單獨嘢。」至於被指是第三者，春卷否認道：「我唔係，最終大家會知，佢哋講咗冇第三者，如果仲問，會傷害埋佢哋。」<br>傳聞指阿Sa在Ronald家中發現比堅尼，春卷表示沒到過男方家，她說：「冇，Never！只係之前送過天使寫真畀三個主持人。」對於阿Sa被傳結交內地富豪，她說：「冇權comment，係佢哋嘅私人生活。」<br>至於春卷的緋聞男友李思捷被指聽到Ronald名字即黑面，春卷說：「佢冇問過我，都冇提過。」另外，大會把她與Ronald的緋聞寫在發給傳媒的通告及新聞稿上，似有抽水之嫌。<br>採訪：王連連<br>攝影：彭琮然</p></body></html>