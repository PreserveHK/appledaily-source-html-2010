<html><header><meta charset="utf-8"><title>單挑洪金寶自嘆冇對手甄子丹向李連杰下戰書</title></header><body><h1>單挑洪金寶自嘆冇對手<br>甄子丹向李連杰下戰書</h1><p>葉偉信執導、甄子丹與黃曉明主演的《葉問2》於本月29日在中港兩地同步上映，戲中他與洪金寶的對打戲成為賣點，不過拍完這場戲後，子丹忽然好感觸，慨嘆之後還能跟誰對打，除非成龍和李連杰再出來和他較量。</p><p>甄子丹由去年至今片約不斷，幾乎所有英雄人物片都找他做男主角，而他的對手也是一個比一個強，差不多能拍打片的紅星都跟他合作過，也難怪被稱為宇宙最強的子丹擔心以後找不到對手，希望多拍幾部打片後，可以改變戲路，接演一些動作喜劇，不必再由頭打到尾，他表示：「動作喜劇唔會太着重打嘅部份，我就會拍得比較輕鬆！家部部戲都要由頭打到尾，真係幾攰！」</p><p>讚洪金寶肥得靈活</p><p>其實子丹想改戲路，與對打的演員買少見少不無關係，在《葉問2》他與洪金寶的洪拳鬥詠春場面令觀眾最期待，連子丹看了片也不禁說：「大哥（洪金寶）今次真係出真功夫，呢場動作設計好精采，你哋諗吓，對一個成60歲、身形咁重份量，大哥不但打得，仲可以打到空翻，真係好厲害，觀眾睇完一定唔會失望，不過拍完呢場戲，我突然感觸咁諗，洪金寶之後，除非成龍、李連杰再出來同我打，唔係我真係唔知道仲可以同邊個打。」<br>成龍和李連杰跟子丹之前分別合作過兩次，雖然他都好期待再和兩大動作巨星合作，但他無奈兩人近年已經開始轉戲路，要合作還要看緣份，他說：「其實我都想轉型，希望有唔同戲種會搵我做啦！」<br>撰文：葉雪</p></body></html>