<html><header><meta charset="utf-8"><title>蘇施黃坦蕩蕩示愛</title></header><body><h1>蘇施黃坦蕩蕩示愛</h1><p>蘇施黃早前接受鄭丹瑞（阿旦）主持的now香港台節目《HomeSweetHome》訪問，在阿旦大逼供下，阿蘇難得坦蕩蕩大談其同性另一半。<br>雖然阿蘇沒有公開另一半的身份，但她提到自己50歲時曾與牧師傾偈，講及感情問題，當時她才察覺自己原來對身邊人投訴多多，她說：「牧師當時問我到底想要乜嘢，仲話要達到我所有要求嘅，我就要搵一個wonderwoman。」<br>阿蘇大讚另一半很了解她的性格不喜歡被人管，卻愛管人，她說：「我真係要諗係咪要改吓自己嘅壞脾氣同乞人憎性格。」</p><p>阿旦毛管戙</p><p>當阿旦要阿蘇對着鏡頭跟另一半講心底話時，阿蘇即說：「今日開心嗎，我曾經講過要畀你一生都開心。」聽到阿旦毛管戙，阿蘇沒好氣說：「又係你叫我講，講咗又揶揄我。」<br>撰文：林妃</p></body></html>