<html><header><meta charset="utf-8"><title>午夜小販叫賣滋擾居民</title></header><body><h1>午夜小販叫賣滋擾居民</h1><p>有居住深水埗的讀者向本報投訴，每到晚上10時開始，有不少無牌小販在大南街及北河街一帶擺賣，直到清晨5時許才散去，叫賣嘈音令人難以入睡，曾多次向警方及食環署投訴，惟沒有改善。</p><p>「食環署滋擾埋一份」</p><p>該讀者更不滿食環署人員於凌晨時分覆電報告跟進結果，極為滋擾。「啲無牌小販賣單車同舊傢俬電器，叫賣聲嘈到瞓唔到覺。警察同食環署職員到場，啲小販就走晒，隔冇耐又返嚟。最離譜有一次，食環署職員凌晨兩點幾打電話嚟同我講，『我哋去到你樓下，冇發現有小販噃』，我投訴都係想有覺好瞓，點知畀食環署滋擾埋一份。」<br>食環署回覆，一向關注北河街一帶無牌小販問題，不時調派小販特遣隊於深宵突擊巡察，或與警方採取聯合行動打擊。由09年9月至本年8月，共接獲106宗投訴，並拘控90名無牌小販及撿走95批小販棄置物品。該署又就職員於凌晨時分致電投訴人回覆調查結果表示歉意。<br>個案編號：0902050<br><br>社會服務<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網上捐款： http://charity.appledaily.com.hk/donate◆各類表格：http://charity.appledaily.com.hk/forms <br><br>匿名投訴恕不處理。一經投訴，本報保留刊登權利。</p></body></html>