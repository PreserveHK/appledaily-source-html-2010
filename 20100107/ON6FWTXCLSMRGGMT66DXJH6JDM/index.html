<html><header><meta charset="utf-8"><title>馮仁昭四圍超：袁彩雲移居加國造人 - 馮仁昭</title></header><body><h1>馮仁昭四圍超：袁彩雲移居加國造人 - 馮仁昭</h1><p>袁彩雲噚日到新城電台接受訪問，慨嘆結咗婚都好似冇老公一樣，因為老公長期喺加國，搞到佢過時過節都冇得相聚浪漫吓，所以袁彩雲已經決定今年5月撤出香港，跟老公返加拿大全力造人。近日佢向朋友收集生仔資料，又睇中醫調理身體，打算煲啲保腎湯畀老公飲，有助行房，但份量就要啱啱好。</p></body></html>