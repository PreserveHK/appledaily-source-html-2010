<html><header><meta charset="utf-8"><title>張繼聰再遇舊情人</title></header><body><h1>張繼聰再遇舊情人</h1><p>張繼聰、梁嘉琪和HotCha昨日到尖沙嘴出席《東華「競」歌SuperShow》記者會，因無綫與四大唱片公司的版權爭議尚未解決，所以今次四大公司歌手仍然缺席。記者會焦點落在舊情人張繼聰和梁嘉琪身上，兩人大方合照。</p><p>撐Kay非第三者</p><p>梁嘉琪說：「唔會尷尬，但特登傾偈就會有少少尷尬。其實之前有新聞時都見過阿Kay（謝安琪），當時俾記者追訪後都私下打畀佢哋，通知番一聲，佢哋都話明白，又講唔好意思。」張繼聰也謂不尷尬：「做嘢都會見到面，等我再澄清一次，其實我同太太拍拖前，係同嘉琪拍拖之後中間隔咗幾年，都拍咗幾次拖，唔係因為太太而同佢分開。」<br>採訪：藍文浩<br>攝影：陳順禎</p></body></html>