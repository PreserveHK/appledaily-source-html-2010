<html><header><meta charset="utf-8"><title>魚缸暴炒族：濱海憧憬炒注資 - 方星俠</title></header><body><h1>魚缸暴炒族：濱海憧憬炒注資 - 方星俠</h1><p>冷鋒開始襲港，主要係北方冷空氣南下，相信今日散戶們應該感受得到。內地寒流肆虐已有一段時間，氣溫之低破晒幾十年來紀錄，梗係造就唔少股份紮紮跳，好似煤炭股、禦寒服裝股、燃氣股等，近期都係股海炒作焦點。<br>去年底聖誕節期間，星俠曾推介中油燃氣（603），該股昨日急升10.4%，收1.06元，表現對辦，可按原定策略應市。另外，燃氣股中的濱海投資（8035）不宜錯過，該股前身名為「華燊燃氣」，08年5月進行股權重組，完成後大股東變為天津市及濱海新區之重量級國企天津泰達集團，主業係區內能源及燃氣供應、水務等業務，總資產超過千億元人民幣。<br>濱海投資脫胎換骨之後，燃氣供應仍係主打業務，09年上半年轉虧為盈，股東溢利2.11億元。<br>燃氣業務受惠寒流以外，濱海投資得天津泰達眷顧，市場一直憧憬注資行動快有眉頭，該股昨急升8.3%，收報0.91元，升勢有成交配合，相信去年12月高位0.99元阻力不大，新一站目標睇1.20元，現價伺機買入。<br>方星俠</p></body></html>