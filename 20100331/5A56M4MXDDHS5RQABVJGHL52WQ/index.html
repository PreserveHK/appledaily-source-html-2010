<html><header><meta charset="utf-8"><title>大讚靚仔　性格合拍Baby甘願四圍飛會黃曉明</title></header><body><h1>大讚靚仔　性格合拍<br>Baby甘願四圍飛會黃曉明</h1><p>Angelababy（楊穎）緋聞旺到不得了，繼被指介入鄭中基與蔡卓妍（阿Sa）的婚姻後，又被指於北京夜會黃曉明。Baby昨日承認有為緋聞致電黃曉明，並轉口風表態感情事順其自然，更開口大讚黃曉明靚仔條件好，與他「OK夾」。</p><p>人氣女模Angelababy與同門師姊熊黛林昨日在灣仔，為日本料理食肆擔任剪綵嘉賓，出席的還有Rosemary、唐貝詩、唐貝欣姊妹和賈曉晨等。身穿Topshop連身裙的Baby，剛否認是Sa基婚姻第三者後，卻再被指到北京偷會緋聞男友黃曉明，她對此如常否認。</p><p>「熟啲好正常」</p><p>Baby笑着說：「之前去上海工作，冇去過佢哋講嗰間北京酒吧，所以有啲莫名其妙，係咪間酒吧想宣傳。」有否為此事與黃曉明聯絡，她說：「有，我哋係朋友，前日都有打電話畀佢，呢啲事順其自然。」<br>記者笑Baby與黃曉明十分熟絡，她解釋：「對上一次見佢都係上年嘅事，熟啲好正常，之前都會約一班朋友食飯。」問與黃曉明有否發展機會，她甜笑說：「我好忙，佢冇追我，我感覺唔到。」記者笑言男方條件十分適合Baby，她說：「好，佢靚仔，好多女仔都好鍾意佢。」</p><p>習慣分隔兩地</p><p>至於與黃曉明夾嗎？Baby說：「咁問好驚，都OK夾，佢同我經理人Kim同月同日出世。」若拍拖會否擔心分隔兩地，她說：「冇諗過，平時喺香港搵男友都係成日要飛嚟飛去。」<br>採訪：LawWaiMan<br>攝影：DickyChan</p></body></html>