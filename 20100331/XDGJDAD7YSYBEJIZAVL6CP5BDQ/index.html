<html><header><meta charset="utf-8"><title>風波解畫澄清父子未被控囤地</title></header><body><h1>風波解畫<br>澄清父子未被控囤地</h1><p>中央嚴打囤地，李嘉誠和次子李澤楷先後捲入懷疑囤地的風波，父親的長實（001）在上海被指有三個項目涉及囤地；兒子的盈大地產（432）更被「秋後算賬」，將北京地王售予瑞安建業（983）後，仍被中央罰款並列入黑名單，禁參與投地。<br>李嘉誠昨趁機還父子倆一個清白，「100%係無人寫過信俾我哋公司，話你有囤地……有時呢，真金不怕洪爐火，只係同你講，內地未有一個政府正式出過信畀我哋，咁多年歷史、咁多個project、咁多個地盤……」<br>對於李澤楷的遭遇，他更說可能是一場誤會，「唔能夠睇個表面一篇嘢，就認為係點點點，有時一個誤會亦有可能，呢件事係盈科地產嘅事，我唔（方）便響度講。」李澤鉅指內地調控無礙長實內地樓盤銷情，「呢兩個月賣得好好，無一日係無賣樓。」李嘉誠補充：「如無意外，今年賣樓會好過舊年，內地嚟計。」</p></body></html>