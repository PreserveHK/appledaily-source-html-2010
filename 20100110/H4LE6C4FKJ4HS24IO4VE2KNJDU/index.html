<html><header><meta charset="utf-8"><title>拔尖生面試　要做番自己</title></header><body><h1>拔尖生面試　要做番自己</h1><p>【本報訊】港大拔尖計劃將於本月底接受申請，昨日舉行簡介會，800多名尖子及家長逼爆會場，港大教務長韋永庚提供報考貼士，尖子面試及穿着服飾均「做番自己就得」。</p><p>儀表要整潔</p><p>拔尖計劃本月25日至28日接受尖子申請，韋永庚提醒學生，遞交申請文件時緊記用不多於兩張A4紙，列出個人校內成就、課外活動、比賽等資料，以供參考。<br>正式面試日當天，只需儀表整潔、衣服得體，讓考官覺得被尊重即可，「唔需要着西裝、長裙，但都唔好着拖鞋。」面試會以小組討論形式進行，問題沒有對與錯，考官只着重學生對問題的看法。<br>韋永庚說學生面試失敗最大的原因是「扮唔係自己，但扮扮吓又扮唔到落去」，提醒學生只需以平常心面對面試即可。韋永庚鼓勵學生選科先從興趣出發，「好少拔尖計劃學生入唔到，得一兩個，入唔到可能係『與眾不同』。」計劃結果將於4月12日公佈。</p></body></html>