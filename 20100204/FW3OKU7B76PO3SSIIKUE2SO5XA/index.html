<html><header><meta charset="utf-8"><title>陳偉霆自創舞步　7°斜影</title></header><body><h1>陳偉霆自創舞步　7°斜影</h1><p>一招MoonWalk，令米高積遜成為全球舞王！今日有本地薑「米高」之稱嘅陳偉霆重演此舞步，唔同嘅係，佢並非向米高致敬，而係想突出Samsung最新卡片相機ST5000的7o傾斜賣點。究竟機身稍作傾斜之後，對影相有乜幫助？William就即場試過。<br><br>記者：陳國輝　<br>攝影：陳陶鈞</p><p>ST5000「JumpShot」一秒三幅</p><p>玩自拍都幾考人！特別係鍾意跳舞嘅William，當你放定部機，再按自拍時間掣，出嚟效果一定差！William話一來拍攝動作難捕捉，而且鏡頭成水平線角度，張相見身唔見頭，好難接受。ST5000是為解決自拍問題而推出，鏡頭連機身作7o輕微傾斜，唔驚走樣之餘，被攝者仲唔使彎低身就鏡頭，令自拍變得更舒服。<br>對鍾意扎扎跳嘅William來講，呢部相機仲有項勁啱玩嘅JumpShot功能，就係當你身體一躍而起，ST5000會自動偵測你嘅位置，當進入鏡頭範圍，相機會自動連拍3張，原理就好似SmileShot一樣。可惜記者會現場全部都係工程機，無機會真正試拍，究竟質素係點，會唔會出現鬆郁矇，可能要正式賣街先知喇！</p><p>PL150「TwinsShot」二人自拍</p><p>SamsungDC配備雙芒已經唔係第一次，PL150屬於後繼進化版，主屏幕闊3"，自拍屏幕亦達到1.5"，特別一提係新加入TwinsShot功能，你只須平放部機，然後等鏡頭偵測到兩張人臉，佢就會自動拍攝；同時，PL150仲有一項兒童拍攝模式，啟動後，自拍屏幕會出現一段動畫，嚟吸引小朋友望住鏡頭，跟住DC會自動按下快門，啱晒一班細蚊仔父母。</p><p>ST5000（售價待定）</p><p>有效像素：約1,420萬<br>焦距：31-217mm<br>光圈：F3.3-5.5<br>變焦：7倍光學<br>屏幕：3.5"<br>感光度：ISO80-3200<br>儲存：microSD<br>顏色：黑、灰、橙<br>體積：103.8×58.3×19.4mm<br>重量：156.9g</p><p>PL150（售價待定）</p><p>有效像素：約1,240萬<br>焦距：27-135mm<br>光圈：F3.5-5.9<br>變焦：5倍光學<br>屏幕：3"+1.5"<br>感光度：ISO80-3200<br>儲存：microSD<br>顏色：紅、藍、銀<br>體積：99.2×59×19.9mm<br>重量：136.6g<br><br>查詢：Samsung（36984698）</p></body></html>