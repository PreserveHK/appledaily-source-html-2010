<html><header><meta charset="utf-8"><title>飾車DIY：自貼閃爆水晶</title></header><body><h1>飾車DIY：自貼閃爆水晶</h1><p>唔少人鍾意高調，部車都要搶過人，所以貼水晶熱潮越玩越有。要逐粒逐粒咁黐真係幾浪費時間，不過要搵代替品一啲都唔難，就算自己落手落腳一樣係EasyJob。要黐得易，就唔少得呢種好似膠紙咁嘅水晶貼（6cm×11cm售價：$78），好多汽車用品店都可以搵到，不過要貼得靚仔，都要畀啲心思。就試貼個logo畀大家睇。先用火酒抹乾淨要貼嘅位置，就可以動手。<br><br>記者：趙慧敏<br><br>鳴謝：AutoHouse（31739102）</p><p>方法1</p><p>喺要黐水晶嘅地方貼上表面可以寫字嘅白色膠紙，喺膠紙上劃出要黐水晶位置嘅形狀同大小，撕出後再貼喺水晶貼上，按膠紙上嘅Size剪裁，剪好後黐上logo就搞掂。
</p><p>方法2</p><p>仲有另一個方法係將水晶貼剪成條狀，一排排貼上就掂。
</p><p>完成</p><p>兩種黐法會令到水晶閃法有所不同，鍾意邊種由你選擇。</p></body></html>