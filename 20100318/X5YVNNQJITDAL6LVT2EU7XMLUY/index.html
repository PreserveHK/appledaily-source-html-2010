<html><header><meta charset="utf-8"><title>隔牆有耳：科大港大交換副校長 - 李八方</title></header><body><h1>隔牆有耳：科大港大交換副校長 - 李八方</h1><p>高教界音樂椅遊戲停不了，科大前首席副校長錢大康舊年底決定不續任，1月底俾港大羅致去做首席副校長，頂替退任嘅王于漸；事隔唔夠兩個月，科大「報仇」，挖番港大30年老臣子、現任副校長李行偉過檔，今年秋天到科大做副校長，負責研究及研究生事務。<br>水力專家李行偉1980年加入港大做講座教授，04年升任副校長，主管人力資源，港大指佢「制訂恒之有效管理制度」，李教授家仲有帶研究生。至於點解佢忽然離開服務咗30年嘅港大，有人話人望高處，有人指一山不能藏二虎。李行偉科大新職位原稱副校長（研究及發展），錢大康03年起做過三年。
</p></body></html>