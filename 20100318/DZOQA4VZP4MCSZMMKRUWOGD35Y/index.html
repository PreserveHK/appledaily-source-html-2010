<html><header><meta charset="utf-8"><title>窩輪搏擊：江銅破位　炒21052 - 俊樺</title></header><body><h1>窩輪搏擊：江銅破位　炒21052 - 俊樺</h1><p>花旗唔加息，聯儲局話低息會持續，全球主要股市皆造好，日股昨高收10864，睇嚟好快試11000，港股都唔失禮，恒指升361點，報收21384，逼近100日線，成交658億元，比前日多3成，後市睇好。<br>A股顯著上升亦係港股大幅炒上嘅原因，睇走勢A股可以繼續升，中資股又多咗炒作嘅機會。<br>江銅C輪21052：江銅（358）昨收17元，升2.9%。股價受制於50日線多日，噚日終於突破，且有大成交，有機突破18元，推向19.50元，可以諗吓隻C輪21052。<br>隻輪現價26仙，2010年8月10日到期，行使價16.40元，溢價11.7%，引伸波幅54.5%，有效槓桿3.9倍，正股見19.50元，21052睇43.1仙，正股跌穿16元，就沽咗隻輪止蝕。<br>俊樺</p></body></html>