<html><header><meta charset="utf-8"><title>OLYMPUSE-5　落雨濕身照影</title></header><body><h1>OLYMPUSE-5　落雨濕身照影</h1><p>萬聖節啱啱過，嚟緊聖誕、新年又係外遊高峯期，去旅行又點少得一部靚相機？OLYMPUSE-5，大賣機身防水、濾鏡、高清短片，旅行落雨？唔使掃興，影雨景一樣好有Feel！<br><br>記者：符樂<br>攝影：譚盈傑<br>Model：Boo@Zmodel</p><p>鎂合金機身　防塵防水滴</p><p>事隔三年，OLYMPUSE系終於升級，E-5承繼E-3的鎂合金機身，骨架硬淨、輕巧耐用，機身重要的組成部份，如內置閃燈、LCD液晶顯示屏、機身按鈕……，都經過全面密封，配合埋同樣防塵防水滴的ZUIKODIGITAL鏡頭，打風落雨照影可也。而且E-5內置影像防震系統，IS防震技術加至5級，拍攝更穩定；小記親試，巴士上震住影相，防震效果相當良好。</p><p>激玩10種藝術濾鏡</p><p>OLYMPUS嘅ARTFILTER藝術濾鏡，一向大獲好評，㩒幾個掣就可以換濾鏡效果，簡單好玩又慳錢。<br>E-5將濾鏡加碼至10種，除咗一向已有的濃化色調、懷舊相片粗粒子、針孔相機及模型效果，最正係新增的戲劇性色調，改變局部的對比、明暗色調，效果更虛擬。試相當日，Model的血管顏色被強化，搞笑得嚟又帶點恐怖，玩味爆燈！</p><p>720p高清拍片</p><p>OLYMPUSE-5同E-3的最大分別，係升級版支援720p高清短片，梗係啦！高清年代，拍唔到高清片會俾人笑o架！<br>拍攝時，濾鏡亦可一併使用，但部份運算量較大的濾鏡，如戲劇性色調、針孔等，錄影時可能會減慢速度，僅剩約5-10fps，令畫面上出現不連續感覺，不過你硬要話呢啲係另類藝術，咁無話可說囉！<br>聲音方面，採用未經壓縮之線性PCM格式錄製；機身內置單聲道收音，另支援外置式麥克風，可製作立體聲效果。</p><p>DetailsCheck</p><p>Profile</p><p>感光元件：1,230萬像素LiveMOS<br>記憶卡：SD/SDHC/SDXC/CF<br>屏幕：3"扭芒<br>相片：JPEG/RAW<br>感光度：ISO100-6,400<br>影片：1,280×720/30pAVIMotionJPEG<br>連拍速度：每秒5張<br>重量：800g（淨機身）<br>體積：142.5×116.5×74.5mm（不包括突起部份）<br>查詢：Olympus（23762150）</p></body></html>