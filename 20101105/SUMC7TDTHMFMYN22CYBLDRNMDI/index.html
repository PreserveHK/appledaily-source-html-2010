<html><header><meta charset="utf-8"><title>有電動椅　靚女投懷100分</title></header><body><h1>有電動椅　靚女投懷100分</h1><p>今時今日話女人只啱揸車仔，咁就麻煩你張開眼睛，看看馬路的高頭大馬車款，司機都是女人！不過女人揀車同揀老公一樣，除咗睇得（車款）、砌得（馬力），仲要細心，一些細眉細眼處，往往成為她們投懷送抱的關鍵。最近綜合各方女士意見，發現她們揀車有幾個條件必須齊備，否則難以成為女人的糖心呢！<br><br>記者：趙慧敏<br>攝影：伍慶泉<br>Model：Eagle@Zmodel</p><p>AudiS5攞滿分</p><p>今次找來S5演繹女士心目中一百分愛驅，雖然性能一向不是女士買車的大前提，不過S5不單止以性能取勝，在細節方面亦絕對體貼女士們，至於今次拍攝的藍色車身，悅目的色調搶眼到暈，難怪模特兒見到亦即時將她放在DreamCar之列。</p><p>冧女1招<br>電動座椅避狼狽</p><p>相信女士們總有這個經驗，坐上司機位時，要前後移動座椅，首先在椅底找尋手掣，又要大力向前後推，不時用力過度推得太前，又可能因力氣不夠令座椅不動，往往弄得披頭散髮，這時妳會發現一張電動座椅會帶給妳無比的方便，只須優雅地輕按着一個掣，便移動至合適位置。</p><p>冧女2招<br>要升要降話晒事</p><p>可能因為成本問題，部份電動座椅總會出現差啲啲的情況，差啲乜？就是升降功能！別忘記部份嬌小玲瓏的女司機開車時確實矮一截，路面都睇唔清，身邊就有姐妹要用咕墊高開車，咁樣架車配備絲絨定真皮座椅都與佢無關啦！</p><p>冧女3招<br>遙控車匙識得叫</p><p>揸車出街Shopping是不少女士的主要活動，不過有時見到有靚嘢買，唔好話老竇姓乜都唔知，連架車停咗喺邊度都可以唔記得，最經常發生嘅當然喺大型商場嘅停車場，個個位都差唔多，真係唔知點搵番架車，所以有遙控車匙之餘，最好係㩒個掣防盜就會響嗰種，聽唔到聲，可能係停車場層數都搞錯，唔該去第二層再搵過。</p><p>冧女4招<br>鏡仔扮靚唔使搵</p><p>唔知車廠係咪只覺得女士永遠是坐在乘客位一邊，過往前座乘客位上端的太陽擋總係放喺這邊，不過家女士們揸車前都會補吓妝，四圍搵鏡仔確係幾麻煩，加番塊鏡所費無幾，但就贏盡歡心，真係幾化算。</p><p>冧女5招<br>後泊車鏡頭</p><p>女士揸車都要保持優雅，難道要她們學貨車大哥般，倒車時半邊身扭出窗外睇位，有個後泊車鏡頭，望住個屏幕就乜都睇得一清二楚。</p><p>冧女6招<br>底盤高低有要求</p><p>愛穿短裙的女士上落車隨時是一大麻煩，車身太高又腳踏欠奉，上車似乎有失儀態，但假如是如跑車底盤太低，次次都要側身屈腳入車櫳，似乎亦過於委屈，不過車身高低都要睇埋個人身形及高度，呢方面似乎要人就車，唔係車就人。</p><p>AudiS53.0Sportback規格</p><p>引擎：2,995ccV6Supercharge<br>馬力：333hp/5,500-7,000rpm<br>扭力：440Nm/2,900-5,300rpm<br>傳動：7前速Stronic自動波<br>售價：$777,000起<br>查詢：25281862（合迪汽車）</p></body></html>