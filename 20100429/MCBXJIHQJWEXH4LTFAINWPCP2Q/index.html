<html><header><meta charset="utf-8"><title>掌上三明珠鬥甜蜜娥姐10.3成婚　宣萱排隊嫁</title></header><body><h1>掌上三明珠鬥甜蜜<br>娥姐10.3成婚　宣萱排隊嫁</h1><p>宣萱久未拍劇，她與商天娥及陳美詩在新劇《掌上明珠》中演你爭我鬥的三姊妹，商天娥昨宣佈10月3日嫁人，陳美詩與孫耀威公開戀情，兩位拍檔甜到漏，宣萱也不輸蝕，自言與獸醫男友已達談婚論嫁地步，只是婚期不在今年。</p><p>宣萱、商天娥、陳美詩（Macy）及滕麗名等昨日在尖沙嘴為無綫新劇《掌上明珠》宣傳，久未拍劇的宣萱上一齣電視劇已是無綫去年播映的《老婆大人II》，今次新劇中講述她與商天娥及陳美詩三姊妹你爭我鬥的恩怨情仇，她們爭產又爭男人，宣萱更會演大反派。不過現實中她們各自沐浴在愛河中，可謂甜到漏。</p><p>娥姐擬減15磅</p><p>47歲的商天娥昨日宣佈與同居4年的男友李偉誠會在今年10月3日結婚，屆時在灣仔君悅酒店設宴數十圍，她說：「冇緊張，平常心，好似開party咁咋嘛，本來我想去耶路撒冷啲教堂行禮，但我係大女，未婚夫又係大仔，要向父母交代囉。」娥姐謂下月開始減肥計劃，目標是減掉15磅，她說：「唔使好瘦，好睇少少得o架喇，贊助我嘅纖體公司話我係水腫，好易減。」<br>問娥姐可會生小孩？她說：「唔會，不過有咗都會要囉，好安全o架。」她透露在外國訂製婚紗，暫定一件露肩及一件全喱士的，可會露「事業線」，娥姐笑謂：「喱士嗰件見事業線o架，重要部位梗係遮住啦，我咁嘅年紀最緊要靚同高貴。」娥姐之前欲在10月10日擺酒，取其十全十美，她說：「酒店全爆，book唔到呀。」<br>宣萱與外籍獸醫男友RuanBester拍拖至今一直甚甜蜜，但她謂今年二人都很忙，故暫未打算結婚，她說：「大家有提吓，但遲啲先再講，我家人都見過佢，覺得好好囉，不過佢哋幾年前已開始冇催婚啦。」會否先生仔後結婚？宣萱說：「我想以傳統方式結婚生仔，但到時唔會大排筵席，拍戲成日着婚紗，希望現實中簡單啲。</p><p>Macy婚前守身</p><p>Macy就首談與孫耀威的戀情，二人在教會認識，她說：「拍得拖都肯定想同佢有將來，視為結婚對象，大家都唔細。」她透露初相識時常上網聊天，有時會用視像，但沒有cybersex，問到會否堅拒婚前性行為，她說：「盡力，目前為止都OK，守到最後防線，對佢都有信心，我哋有好多共同興趣，太多嘢做喇。」採訪、攝影：王崇穎
</p><p>話你知：中旦回歸　蔡少芬失威</p><p>宣萱昨日拍攝無綫新劇《掌上明珠》，適逢無綫近日播出的劇集《飛女正傳》及《搜下留情》，分別由蔡少芬和陳慧珊主演，昔日《壹號皇庭V》的三位花旦齊齊回歸無綫，本是電視迷之福，不過蔡少芬在《飛女正傳》的表現卻毀譽參半，飾演擁有超能力OL的她，慘被網民狠批演技浮誇不實在，甚至被指有力成為同被批演技浮誇的薛家燕的接班人，認真慘情。</p></body></html>