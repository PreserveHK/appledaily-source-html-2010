<html><header><meta charset="utf-8"><title>中環在線：美百萬富翁最鍾意炒股 - 李華華</title></header><body><h1>中環在線：美百萬富翁最鍾意炒股 - 李華華</h1><p>近排花旗國有幾個重要經濟數據上咗枱，華華咀嚼一輪，諗住嘆吓飯後甜品嗰陣，咁啱前日就有個關於花旗國百萬富翁嘅調查新鮮出爐，原來舊年美國百萬美元戶跟股市一齊「V彈」，達到780萬個家庭，比前年多成16%，坐擁至少500萬美金身家亦有98萬個家庭，激增17%，個調查話明唔包自住物業，如果包埋升幅肯定仲大。</p><p>780萬個家庭身家逾百萬</p><p>話晒係百萬富翁，梗係投資有道先會致富啦！華華忍唔住八吓佢哋本「發達秘笈」寫啲乜，發覺原來最有錢嗰班人家嘅投資首選係揸股票，其次係揸存款證之類嘅保本投資，咁即係話，佢哋睇好美股仲有得升喎！</p></body></html>