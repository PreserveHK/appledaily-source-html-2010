<html><header><meta charset="utf-8"><title>「呢種男人好難搵」毒后雯女情陷祥仔</title></header><body><h1>「呢種男人好難搵」<br>毒后雯女情陷祥仔</h1><p>去年熱爆全城的無綫劇《巾幗梟雄》，昨日原班人馬上陣為《巾幗梟雄之義海豪情》試造型，一直被視為螢幕情侶的黎耀祥和鄧萃雯，今次將順應民意愛得張揚，飾演毒后的雯女大讚祥仔的角色：「呢種男人真係好難搵。」</p><p>無綫新劇《巾幗梟雄之義海豪情》昨日在將軍澳電視廣播城試造型，黎耀祥、鄧萃雯、謝雪心、惠英紅、敖嘉年和胡定欣等原班人馬上陣，還加入黃浩然和陳法拉演出。<br>去年的《巾幗梟雄》中，柴九和四奶奶的感情含蓄隱晦，監製李添勝表示今次二人會愛得張揚，他說：「佢哋嘅感情線會由頭帶到尾，雖然唔會講出口，不過內心戲會好深入，希望可以畀多啲空間等觀眾去想像。」</p><p>冧莊視帝增添壓力</p><p>因為《巾幗梟雄》而贏得視帝的黎耀祥，坦言今次這角色有難度，他說：「我以前拍戲一向都係遊戲人間，好逍遙，但家好多人都話冧莊再攞獎，講講吓都搞到我有壓力。其實家講都係言之過早，我反而對收視有信心。」問到祥仔可擔心與雯女再傳緋聞？他說：「唔怕，最重要係觀眾鍾意呢部劇，嗰啲只不過係話題，我自己冇乜所謂，公道自在人心。」<br>對此劇有期待的雯女今次飾演毒后，她坦言收到劇本後覺得有難度，她說：「我只係收咗16集劇本，但係我都覺得有難度同挑戰，加上我以前都未試過做毒梟角色，所以家喺度努力揣摩，我希望可以諗到一個人哋一睇就明，但係又有深度嘅方法去做。」談到與祥仔的感情線，雯女笑說：「我都唔係明白添哥同張華標（編審）成日都寫到啲男人唔單止可以保護女人，而且又明白女人嘅內心世界，佢哋真係推我去死位，我喺現實生活中都未遇過，呢種男人真係好難搵。」</p><p>法拉懶理男友生意</p><p>被指取替吳卓羲和徐淑敏的黃浩然和陳法拉，他們強調兩集故事不同，對有份參與而覺得開心。對於男友家族生意Neway與黎明的糾紛，陳法拉說：「我同男友好少講生意嘅事，生意上有官司唔出奇，佢有方法解決。」此外，敖嘉年否認其失竊事件已經找出真兇，事件已交由警方處理。<br>採訪：何慧斯<br>攝影：陳志嵐</p></body></html>