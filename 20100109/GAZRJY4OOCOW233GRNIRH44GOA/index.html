<html><header><meta charset="utf-8"><title>潮館：陳瑞麟葫蘆傳奇</title></header><body><h1>潮館：陳瑞麟葫蘆傳奇</h1><p>當中國面向世界展示新勢力時，設計過無數時鐘的陳瑞麟（Dennis），其時計也準繩地向全世界最尖端的luxury舞台出發。一手創立的珠寶品牌Qeelin，中國神韻底子配合modernvision，告訴世人中國不只有古董及A貨，firstclassyetfun的，面世僅6年的Qeelin，足以與兩、三百年的殿堂珠寶世家分庭抗禮。　撰文：梁錦貞</p><p>陳瑞麟的設計生涯分成三部份，80年代他為不少品牌如樂聲、IBM等擔任顧問工作，90年代不再behindthescene，推出自己品牌的lifestyle產品，小如時鐘、座枱燈，大如電話亭、100呎鐘樓等皆有，04年推出珠寶品牌Qeelin，那一夜，張曼玉戴着葫蘆（Wulu）鑽飾領取康城影后殊榮，接下來有天地（TienDi），寶寶（BoBo），蓮之心（CoeurdeLotous），鈴鐺（LingLong），親親（QinQin），如意（YuYi），Token等等。<br>接觸過、感受過、體驗過luxury，有入世消費者的想法令Dennis領略顧客追求luxury，嘆的過程很重要，他說：「所以我要面向世界的luxury大舞台，唔要做secondclass嘅嘢，好似排隊買個LV返嚟就已經唔係嗰回事，冇咗experienceluxury嗰個過程。」</p><p>抗衡百年洋貨</p><p>80年代擔任品牌顧問的歲月令Dennis累積了寶貴的engineeringbackground，設計車、時鐘到珠寶對他來說都是萬變不離其宗的一回事，他說：「我04年創立Qeelin設計珠寶，其實係圓我一個夢，一個面向世界，向PlaceVendome進發嘅夢，到我呢個年紀，鍾意嘅嘢一定有轉變，又或者係有咗更進一步嘅消費能力，設計珠寶係好自然嘅事，我喺名珠寶店林立嘅圓形PlaceVendome，有VanCleef&amp;Arpels，有Cartier，有Bvlgari，個個都係有幾百年歷史嘅牌子，點解就係冇中國牌子呢？中國有五千年歷史，點解係人諗起中國設計就淨係得清朝古董、酸枝、花梨木、都係舊嘢，或者淨係得抄襲同A貨，我就以中國色彩嘅元素，加入moderntwist，可以話，我嘅design就係諗我自己：有中國神韻、簡約、幽默、超級鬼馬，用國際化同現代化嘅形式表達出嚟。」</p><p>科技融合設計</p><p>Dennis續說：「對我嚟講做secondclass係冇意思，呢樣亦都係我哋處女座唔會『求其』嘅特性，碎石我哋都要用EF色，單石要用D色，紅寶要用最好嗰批，我永遠係concept行先，唔會俾其他因素規限住我，啲百年老店係先搵一粒完美無瑕嘅石，再諗點樣雕花切割，我就先有concept再搵材料，好似我嘅設計BoBo識轉身，又企又坐，QinQin兩條金魚識親嘴，初初搞到巴黎啲工匠伯伯頭都痕晒，但係因為我有好好嘅engineeringbackground，車都做到出嚟，加條磁石呢啲簡直係apieceofcake（易如反掌）。」<br>外表永遠斯文西裝骨骨的Dennis，其打入國際，由概念、設計、市場、營銷的夢經已達成，他說：「以做creative嘅人嚟講，我對掌握數字生意已經唔算差，但係講唔上強，仲有家做乜都講networking，好似識咗好多年Hermès啲artisticdirectorPascaleMussard，就介紹咗一級嘅巴黎工匠幫我做鑲嵌，我生意拍檔GuillaumeBrochard又有豐富做luxurybrand嘅經驗，Qeelin先至會run得咁成功同順利，又或者可以咁講，真係timingcorrect啦，科技進步，資料發達，地球就好似變細咗，中國bomb，溝埋撞埋就係令我dreamcomestrue嘅原因。」</p><p>窩心暖意之作</p><p>Dennis形容自己非常multi-interested，也愛與人分享一切，換言之相當慷慨而且貼心，近年除了我們看見一個又一個的Qeelin系列外，他還不停製造售後驚喜給顧客，例如有幸運的顧客會發現自己買回家的BoBo屁股有紋身，天氣冷了這個冬天買了BoBo的顧客將收到一件為BoBo禦寒的mink，另外他的好友還可以在滑雪時戴着由頂級chinchilla做成的手套。</p><p>珠寶以外…　攝出浪漫情懷</p><p>貼心人開心外，Dennis也不忘積極為自己尋開心，近年他沉迷攝影，用的也是頂級刁鑽的器材，如古董相機拍「大片幅」（8x10或4x5的largeformat），Leica、OlympusPen配50年前的瑞士電影鏡頭等，鏡頭下盡是他認為最美好的20、30年代時光，他說：「我唔係懷舊repeat，而係rediscover，捕捉嗰個goodmood。」他鏡頭下的女子大多以他認為「最攞命的性感」旗袍示人，計劃今年10月開始，於巴黎、倫敦、香港及上海等地巡迴展覽。</p></body></html>