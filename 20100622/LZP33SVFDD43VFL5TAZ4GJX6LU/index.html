<html><header><meta charset="utf-8"><title>世Cup狂：入球少　睇啤酒妹補數</title></header><body><h1>世Cup狂：入球少　睇啤酒妹補數</h1><p>「又係窿對窿！」「又係一孖大眼睛！」「射極都攻唔入。」「兩隊鬥Hea唔攻嘅！」今屆世界盃入球偏少令球迷呻悶，但又爆冷頻頻令球迷輸錢，好彩，世上還有啤酒妹，性感制服加親切笑容再加贈品，總算為緊張而不刺激的分組賽加分，無波入睇女補數啦。<br><br>記者：梁美<br>攝影：楊錦文、譚盈傑、陳盛臣</p><p>百威<br>波褲仔有活力</p><p>數制服最燦眼兼符合世界盃主題，非百威莫屬，啤酒妹六月轉換最新裝束，是唯一穿超短波褲的啤酒品牌。「落場踢波都係着波褲o架啦，」「ATPub」內，啤酒妹Crystal笑容好甜：「燦爛笑容，係唔少得嘅Sell酒技巧。」百威是世界盃大會指定啤酒，制服胸前印上大力神盃圖案，加對紅底白間長波襪，當真動感十足，連球迷Rhys都大讚：「鮮紅色衫夠吸引，如果再緊身啲更正。」看到笑容滿臉的Crystal不斷穿梭場內，輸波都笑得出！</p><p>（ATPub：尖沙嘴赫德道19-23號地下及1樓/23013201）</p><p>生力<br>隊長臂章似模似樣</p><p>生力啤以「全港球迷大召集」為口號，世界盃期間推出十二個球迷會，啤酒妹的紅襯白新制服亦以球迷會為題，當中以西班牙、巴西、英格蘭三大最受港人追捧球隊更是主力，外套印上三大球迷會的象徵動物圖案，贈品也以三大球迷會為設計基調，火機、筆、傘、帽、迷你足球等每種贈品最少各有三款。酒吧「BarnII」內，啤酒妹Yan落力Sell客兼──幫我手找人做訪問拍照，問球迷Vincent與Elvis可會受Yan吸引而幫襯其品牌啤酒？他們異口同聲：「會！」Vincent補充：「因為係男人都鍾意睇靚女。」男人，就是如此簡單的動物。</p><p>（BarnII：銅鑼灣謝斐道470-484號信諾環球保險中心1樓/25910346）</p><p>嘉士伯<br>純白短裙夠搶眼</p><p>嘉士伯是英格蘭指定啤酒，於世界盃期間舉辦多個大型推廣活動，包括蘭桂坊嘉年華及大小抽獎，所以蒲「修士吧」，不難看到嘉士伯啤酒妹周圍走。Amy與Vanki一身純白，超短迷你裙踢多對波鞋，在漆黑的酒吧內份外搶眼，無波入？就呷口冰凍啤酒，望望靚女長腿吃冰淇淋補數吧，就如球迷NickKhem，目不轉睛盯着兩位靚女，更狂打贈品主意：「本身飲開呢隻啤酒，鍾意佢哋啲贈品種類夠多。」</p><p>（修士吧：尖沙嘴金巴利道1號諾士佛階2樓5號舖/23177308）</p><p>黑牌<br>神秘高檔</p><p>蒲開酒吧的人都知，黑牌威士忌推廣女郎的制服一向行高檔路線，未知是否配合品牌色彩，制服差不多全身黑，只以少少黃色點綴，上衣以貼身剪裁的絲絨取代皮料，加件小外套及長靴。駐場新開張酒吧「HotShot」的Christine與阿寶就是表表者，穿上制服的她倆顯得既大方又高貴，不過球迷Francis另有意見：「套衫太黑嘞，換旗袍更有美感。」這品牌素來也有演唱會門票贈送，今期未知會送誰的演唱會？</p><p>（HotShot：尖沙嘴漆咸道南53-55號嘉芙中心地庫）</p></body></html>