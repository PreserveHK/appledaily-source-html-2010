<html><header><meta charset="utf-8"><title>寫真事務所：雙筒望遠DC打雀利器</title></header><body><h1>寫真事務所：雙筒望遠DC打雀利器</h1><p>最近日本出咗部打雀利器——UDGZDC8M！雙筒望遠鏡Crossover數碼相機；8倍光學變焦、最大可谷上32倍，可影800萬像素靚相，或以QVGA（320×240@30fps）、VGA（640×480@20fps）解像度，拍攝AVI影片，記憶媒體對應SD及SDHC，最大玩起16GB卡！<br>老實講！傳統影雀仔人士未必鍾意；無得換鏡，攝影技術、構圖效果可以話係「零」。不過亦想講句，後生仔帶住幾十磅器材通山跑就無問題啫，稍上年紀，又想重拾打雀樂趣，機身僅450g的雙筒鏡相機，真係相當輕巧，19,800日圓（約1,696港元），卡片DC價，抵玩啦！<br><br>記者：朱崇德<br><br>網址：http://www.thanko.jp/product/av/binoculars-camera8m.html</p></body></html>