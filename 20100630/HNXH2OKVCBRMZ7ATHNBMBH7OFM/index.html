<html><header><meta charset="utf-8"><title>中環在線：新地教代理點樣sell南灣 - 李華華</title></header><body><h1>中環在線：新地教代理點樣sell南灣 - 李華華</h1><p>事非多多嘅鴨脷洲新盤南灣，未開賣就新聞多多！雖然話開唔到盤，係因為政府使出「9招12式」真功夫，踢各發展商嘅賣樓武館，但一班地產代理就唔聽話，立亂修改南灣嘅圖則，同埋明目張膽咁預先收票，激嬲咗偉大嘅特區政府，終於俾官府惡搞一次，遲遲唔批個盤嘅賣樓紙。<br>咁磨近兩個月，政府終批賣樓紙，為免班代理又亂嚟，未啟動前，新地（016）實行為代理開班再培訓，仲拍埋Video，用處境劇方式，教仔咁教佢哋點樣sell南灣，好似向海嘅玻璃窗係開唔到，單位唔係用中央冷氣，前面船廠係咪搬走等，短片裏面都教晒路，叮囑代理咪再失實陳述……總之要「河蟹」搵銀，講完！<br>李華華</p></body></html>