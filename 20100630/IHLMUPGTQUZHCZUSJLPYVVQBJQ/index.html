<html><header><meta charset="utf-8"><title>樂基兒循環愛Chloé</title></header><body><h1>樂基兒循環愛Chloé</h1><p>樂基兒十多年示範名牌衣衫的經驗，令她更加了解甚麼類型才最適合自己。耐穿循環mix&amp;match變新look的items是她的首選，圖案衣衫則不是杯中茶，樂基兒愛上Chloé早已不是新事，品牌的boyish風格加上有如第二層肌膚的輕薄布料，都是令她季季mustpick的最大原因。</p><p>樂基兒明言自己是fashionlover，但要深諳打造一個適合自己的形象，是需要花上時間去學習的一回事，她說：「我諗要5年時間左右啦，5年差唔多係一個循環，各類型嘅style都會回歸一次，咁喺呢段日子之內不停咁試吓，尤其係做模特兒就一定有機會着勻啦，咁一定會對乜嘢啱自己、乜嘢唔啱自己更加深了解。」</p><p>最怕花哩花碌</p><p>甚麼是樂基兒的「飛佛」？甚麼她又會「避」呢？樂基兒說：「我最鍾意70年代，好似嬉皮啦、波希米亞啦、Studio54啦、大波浪頭髮啦，統統都好啱我心水，如果講要避，我就麻麻哋花哩花碌圖案，好少着太多圖案嘅嘢。」<br>對於Chloé，樂基兒自稱是bigfan及忠實顧客，她說：「鍾意咗好多年o架啦，好多items佢哋都會carryforward好似喇叭牛仔褲、除咗有70年代freefeel又好boyish，另外仲有雪紡或者絲質嘅衫或者裙，薄薄咁着咗上身自然有一份flow。<br>「我每季都會買幾個keyitems，好似今季一定係jumpsuit，我買衫嘅原則係除咗要啱自己外，同埋件衫一定要last多過一季，過季再mix&amp;match都得。」手袋法則又如何：「好簡單，要輕，同埋個款可以同時carry日裝同cocktail。」</p><p>Darla錫住玉手</p><p>Chloé是法國品牌，卻不時喜歡溝入英倫味，英倫的型與法國的leisurecool儼然成了品牌的DNA。「LondonCalling」點子更例牌出現在衣衫手袋之上，長期熱賣的Chloé袋，繼續轉色轉皮轉size的美麗延續有Sally、Marcie及Ethel等。<br>秋冬即將登場的名叫Darla，外形有travelbag的瀟灑復古，細節上如軟墊手挽則凸顯簡約意味，同時體貼用家的玉手及肩膊。</p><p>採訪：MichelleLeung<br>攝影：ChanChiLam<br>化妝：KylieChan<br>髮型：SevTsang@HairCulture</p></body></html>