<html><header><meta charset="utf-8"><title>運財B女兩周萬元利是可盈：養好身體追多個</title></header><body><h1>運財B女兩周萬元利是<br>可盈：養好身體追多個</h1><p>郭可盈和林文龍為初生小B女改了乳名津津，囡囡今日剛滿兩周，精靈可愛。首次做爹哋的文龍已被囡囡迷暈，只要津津一笑，林家即充滿歡笑聲，可盈更大爆津津是運財B女，出世至今已到5位數字的利是。</p><p>郭可盈和夫婿林文龍的寶貝女上周二出院，昨日轉眼已回家一周，兩夫妻更替囡囡起了乳名津津，大前日在家中拍攝全家福，文龍一手抱着津津，一手摟着愛妻可盈，站在二人的婚紗照前留影，示意津津是他們的愛情結晶品，別具意義。</p><p>文龍：可盈餵奶叻</p><p>雖然是首任爹哋媽咪，但他們照顧起女兒份外合拍，更各有專長，文龍昨日在電話說：「可盈就餵奶最叻，因為佢要餵人奶，呢樣我就冇可能，不過我就擅長掃風，每次可盈餵完BB，佢就交畀我負責掃風，咁BB就最舒服。」<br>今日剛滿兩周的津津，輪廓分明，遺傳了雙親的上鏡臉孔，就算面對鏡頭都已懂微笑，文龍說：「每次見到津津嘴角微翹，我就即刻冧晒，啱啱我哋先放佢喺大人床，我同可盈分別瞓喺側邊夾實佢，只係短短5分鐘，我都有好sweet嘅感覺，真係感受到三位一體。」</p><p>「補身緊要過瘦身」</p><p>為了令可盈盡快調理好身體，文龍買了大量花膠和冬蟲草讓她補身，可盈也依足陪月吩咐，飲食正常，她說：「肚部雖有少少肥，但??家補身緊要過瘦身，我要養好身體，好快可以追多一個。」可盈表示陪月非常細心，炮製了田雞和木瓜魚湯讓她谷奶，以便給津津充足營養。<br>距離虎年尚有兩個星期，但津津已搶閘了不少利是，可盈說：「親友長輩都好錫佢，家未過年，佢都儲咗5位數字嘅利是，我等遲啲同佢改好名，先開銀行戶口存入去。」<br>採訪：比華利</p></body></html>