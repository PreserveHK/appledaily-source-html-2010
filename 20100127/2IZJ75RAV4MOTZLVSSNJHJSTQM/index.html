<html><header><meta charset="utf-8"><title>中環在線：沽空專家話中國樓市快冧 - 李華華</title></header><body><h1>中環在線：沽空專家話中國樓市快冧 - 李華華</h1><p>預言內地樓市泡沫隨時爆破嘅訊息充斥金融市場，但出自對冲基金經理、「沽空專家」查諾斯（JamesChanos）嘅口，難免令華華停一停，諗一諗。點解？因為佢準確預測安隆（Enron）倒閉兼因沽空安隆大賺而名聲大噪。</p><p>話泡沫係杜拜1000倍</p><p>查諾斯嘅見解，點都要重視一下，尤其佢話受到中國房地產泡沫爆破威脅，向中國出口嘅原物料生產商可能要受到需求放緩嘅衝擊。華華第一時間就同啲老友交流吓觀點，點知老友即時講，要對查諾斯嘅睇法打個折，因為佢喺年初時曾警告中國，經濟完全靠過度刺激措施支撐，注定走向滅亡，而中國飛漲嘅房地產業呢個靠投機資金堆起嘅泡沫，係「杜拜的1000倍或者更糟」，呢番言論被同行當係笑話一則。<br>老友話，佢老哥喺月初時曾經接受CNBC採訪時明確咁講：「計劃沽空（同中國需求相關嘅）水泥、煤炭、鐵礦石、建設相關企業嘅股票。」所以，大家點睇，諗諗佢啦！</p></body></html>