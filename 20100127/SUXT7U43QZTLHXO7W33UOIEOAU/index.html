<html><header><meta charset="utf-8"><title>窩輪搏擊：19773短炒有水位 - 俊樺</title></header><body><h1>窩輪搏擊：19773短炒有水位 - 俊樺</h1><p>花旗股市前晚止跌回升，不過刺激唔到港股，北京中行突然帶頭加按息，搞到人心惶惶，投資者除咗驚其他內地銀行照跟之外，仲驚人行會提前加息，A股同港股齊齊下跌，恒指叫做守住20000關，但係技術走勢就好淡。<br>明日係期指結算，睇嚟淡友會繼續施壓，買貨唔使太心急，可採分段收集嘅策略。<br>中移動C輪19773：中移動（941）昨收73.80元，跌1.7%，走勢算係幾硬淨。大市靠穩，中移動有機升破10日線上試78元，可以諗吓隻C輪19773。<br>隻輪現價38仙，2010年6月14日到期，行使價78元，溢價10.8%，引伸波幅32.8%，有效槓桿7.8倍，正股見78元，19773睇57仙，升5成，正股跌穿71.80元，就沽咗隻輪止蝕。<br>俊樺</p></body></html>