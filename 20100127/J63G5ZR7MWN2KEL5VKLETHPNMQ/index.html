<html><header><meta charset="utf-8"><title>中環在線：內地狂數羅杰斯睇市「屎」 - 李華華</title></header><body><h1>中環在線：內地狂數羅杰斯睇市「屎」 - 李華華</h1><p>「神級」國際投資大師羅杰斯(圖)到底有幾勁？響內地人眼中，判斷力仲「屎」過新入行基金經理!</p><p>頻看錯A股走勢</p><p>內地《新快報》噚日整篇「羅杰斯頻頻看錯中國股市，研判能力不如基金經理」嘅文章，「清算」呢位「商品大王」，計計到底呢3年佢嘅戰績，包括07年大牛市開始嗰陣，佢話「A股出現泡沫」、3月牛市狂升佢又話「A股會暴跌3成」。<br>08年成個大熊市，佢話「我一直買緊中國股票」，4月話「A股牛市唔變，過去幾個禮拜買進」，之後竟然又話「7月先係買入良機」。<br>09年小牛市佢就話「雖然A股升勢唔錯，但價錢唔算合理」。<br>更奧妙之處係，佢99年已經開始買入A股，並一直有「A股第一海外吹鼓手」呢個朵，但08年7月佢竟然話自己只係「買中國股票，從來無買過A股……」似乎唔止眼光差，呢位老人家仲患咗「講完唔認」同「精神分裂」嘅重病喎！</p></body></html>