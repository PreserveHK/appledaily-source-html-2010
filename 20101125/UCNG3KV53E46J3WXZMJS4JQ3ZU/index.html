<html><header><meta charset="utf-8"><title>不甘被騙家長要求：即時減學費</title></header><body><h1>不甘被騙<br>家長要求：即時減學費</h1><p>直資學校管理千瘡百孔，甚至涉及造數以大幅調高學費，有家教會批評手段狡猾，相信學校制訂財政預算時只是「估估吓」，亦通常以教師加薪等理由要求加學費，但加學費的透明度卻十分低，家長根本毋法監察學校賬目，「睇唔到學校條數，透明度太低」。有子女就讀「呃人」學校的家長，希望校方即時調低學費以減輕家長負擔。<br>油尖旺家長聯會主席劉李偲嫣表示，學校制訂財政預算時原來好像政府做預算案般「估估吓」，經常由賺變蝕、蝕變賺，非常狡猾，「家長都搵食艱難，我哋畀多咗學費，多咗嘅錢又唔知用咗去邊，學校應該畀全盤數家長睇」。有直資學校家教會表示，學校通常以教師加薪為由而要求加學費，但教師是否真的獲加薪，就不得而知。</p><p>「唔見教學質素改善」</p><p>香港管理專業協會李國寶中學家長陳先生（化名）狠批教育局監管不力，學校的行為形同瞞騙，「其實可能唔使加學費，咁啲錢去咗邊？加晒畀教師、校長？近來亦唔見教學質素好有改善」。他要求校方即時減學費，以減輕家長負擔。他又認為教育局難辭其咎，必須即時推出改善監管措施，杜絕再發生此類混賬事件。<br>另一家長則要求教育局規定學校公佈財務狀況，以增加透明度；又認為部份直資學校六年都不加學費的做法值得參考，「學校先做晒未來預算，如通脹加學費等因素，等家長有個預算」。本報記者</p></body></html>