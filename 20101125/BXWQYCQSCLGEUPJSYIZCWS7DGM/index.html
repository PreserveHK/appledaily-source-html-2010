<html><header><meta charset="utf-8"><title>陳法拉閃股耍老皮</title></header><body><h1>陳法拉閃股耍老皮</h1><p>行街Shopping精必會留意，皮褸這個從前被標籤為老套的Item，近年需求似乎直線向上，各大小品牌都推出形形色色的型格皮褸，不過在我而言，真正啱心水的實在可遇不可求。事關要入手一件幾千銀的皮褸，自會要求多多，希望襟興得來又易襯衫，保暖得來又唔想太臃腫喎！明嘅！無記花旦之一陳法拉都有一套揀皮褸心得，你有興趣知道嗎？<br><br>記者：胡卓琳<br>攝影：陳陶鈞<br>Makeup：AnnieG.Chan<br>Hair：LingChow（PrivateI,IFC）<br>Location：Oceanna（TimesSquare）<br>SpecialThanks：lesaunda（25181559）、Accessorize（25062092）</p><p>慳家Shopping精</p><p>近日在追看台慶劇，見到陳法拉Bob頭演有病的晴晴，當中兄妹及街坊鄰里情確實幾感人，問法拉對角色造型有何評價：「哈哈……我好鍾意晴晴劇中的髮型，好多人都話個Bob頭幾襯我呀！我尤其鍾意劇中扮男仔的短髮造型，好靚！」劇中造型就由服裝指導搞掂，那法拉平日的造型又由誰負責呢？「我自己囉！女仔鍾意Shopping嘛！平日商場百貨公司我會行，小店Boutique都會行，除咗喺香港買衫，我都會出Trip掃貨，去到外國我會買多啲，不過我自己都係鍾意比較Generic的、中性的、大路的，我想別人20年後看陳法拉都是Classic的，並不會過時。」法拉買衫好穩陣，專揀耐看襟興的。你看！晴晴幾慳家。</p><p>黑啡夠穩陣</p><p>今回拍攝主題係皮褸，向來皮革服飾都是每年秋冬的大熱之選，特別是帶有復古味道的Items，法國品牌Chevignon也趁機出擊皮褸系列，全新FW10LeatherJacket系列，以洗水羊皮、特軟羊皮及VegetableDye植物染皮為主打，更加入今期大熱的毛毛領Details，而設計方面就以收身設計與軍味為主題，當然，亦有充滿Rock味的Biker款，及斯文的SmartCasualBlazer款，而法拉就更加對皮褸有一獨特見解：「冬天我都好鍾意着皮褸，因為我貪佢又可保暖又可擋風，而且配襯容易，Boylish啲着牛仔褲又得；就算襯一件簡單的花花裙都得。不過揀顏色方面，我比較保守，我只會揀黑或啡色等傳統顏色的皮褸，因為易襯嘛，反而若嫌沉色的時候，我會內襯一些鮮色的Item。」說來也有道理，始終黑啡色的皮褸才正統。</p><p>女裝</p><p>男裝</p><p>搶眼閃屁股</p><p>到了聖誕這個奉旨閃閃閃的節日，就請平日低調的你也即管應節一下吧！Chevignon將於12月初推出男女裝聖誕系列，除牛仔褲外，還有不少運用MetallicColor、窩釘、珠片、銀車線等閃亮細節的上衣配襯，打造出閃亮的GlamRock味道。值得留意的是系列當中牛仔褲的前袋及後袋都分別綴以施華洛世奇水晶，加上立體貓鬚、粗銀車線等，令本來Casual的牛仔褲增添華麗。</p><p>Chevignon（25062155）<br>銅鑼灣時代廣場614號舖<br><br>（ChevignonFW10X'masCollection將於12月初全線分店有售）</p></body></html>