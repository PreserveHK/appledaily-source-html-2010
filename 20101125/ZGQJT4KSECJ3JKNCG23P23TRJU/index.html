<html><header><meta charset="utf-8"><title>抹極都唔甩！　黑面iMac</title></header><body><h1>抹極都唔甩！　黑面iMac</h1><p>呢部咪我至愛嘅iMac？做乜黑晒面口？唔好嬲、幫你抹番！大家可能無留意，呢部「iMac」唔止縮咗水，個蘋果仲俾隻鸚鵡食咗！佢嘅真正身份，係ViewSonicVPC191一體化電腦；究竟係刻意安排抑或純屬巧合？不得而知，但論慳位實用，佢嘅表現又唔錯喎！<br><br>記者：陳國輝<br>攝影：譚盈傑<br>Model：Lillian@Jacso</p><p>「iMac」介面！　支架開窿</p><p>記住咪搞錯，當你埋單找數嗰陣，如發現$5,000有找，呢部一定係VPC191，而並非iMac。不如先睇外形，佢機殼採用圓角設計，更以金屬為支架，後面仲開個窿穿Cable，一睇就令人聯想到iMac，不過，屏幕邊框則使用塑膠物料，手感一定無iMac咁好，但睇落仍算實淨。<br>不過更令你估唔到，相信係開機後所見嘅畫面，一幅以宇宙為題嘅Wallpaper，搭埋可放大同縮細嘅DesktopIcon，你絕對無眼花，呢部的確叫ViewSonicVPC191。</p><p>18.5"黑位好細緻</p><p>或從好方面諗，反正All-in-One設計都係芒連主機；還好VPC191以黑色鋼琴面示人，否則就更容易惹人誤會！如果心水清，你應該發現到屏幕尺寸其實得18.5"，比21"iMac更細部，至於解像度就達到1,366×768，試睇一段720p賽車片段，畫面反應快而且無乜起格，最難得黑位處理得幾好，雖未至於1080p咁精細，但以18.5"芒睇高清片，絕對收貨！另外，VPC191配備DualCore處理器及250GB硬碟，加埋插卡兼可播DVD，作為多媒體PC，適合不過！</p><p>DetailSnap</p><p>Profile</p><p>系統：Windows7Home<br>處理器：IntelPineTrailAtomD5101.66GHzDualCore<br>記憶體：2GBDDRII667MHz<br>屏幕：18.5"/1,366×768<br>硬碟：250GBSATA<br>光碟：SuperMultiDVD-RW<br>端子：Mic、Audio、4合1讀卡器、USB2.0×4<br>儲存媒介：xD/SD/MS/MMC<br>查詢：ViewSonic（36901398）</p></body></html>