<html><header><meta charset="utf-8"><title>i風物語：iOS4.2隔空打印</title></header><body><h1>i風物語：iOS4.2隔空打印</h1><p>喺23號凌晨，蘋果突然發佈最新iOS4.2版本，依照以往慣例，都係iPhone、iPad同時更新，但講到有睇頭，似乎焦點都在iPad身上！<br>當中最方便香港玩家，首選加入繁體中文介面，而之前iPhone4已有嘅創建Folder功能，iPad亦終於做到；另外佢仲追加GameCenter，以後Call朋友連線打機變得更方便。至於全新加入Item，就以AirPrint同AirPlay最過癮，佢可透過Wi-Fi隔空打印相片或者E-mail，同時亦可經iPhone無線接駁AppleTV，聽歌或睇高清片；但機場Sales話，想「越獄」就無咁快，起碼要等兩三個星期喎！<br><br>記者：陳國輝</p></body></html>