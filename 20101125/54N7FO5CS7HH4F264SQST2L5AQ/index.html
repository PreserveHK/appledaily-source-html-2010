<html><header><meta charset="utf-8"><title>DaDa藤條侍候李治廷</title></header><body><h1>DaDa藤條侍候李治廷</h1><p>盧頌之（DaDa）及莊思敏等前晚到銅鑼灣出席《李小龍》放映會，DaDa在《李》片中扮演李治廷的家姐，用藤條打李治廷，她表示會叫家人來捧場。DaDa現時專注拍戲，未來會收起性感，她說：「唔想再做o靚模，o靚模係我起步，自己視林嘉欣、李心潔為目標，好似佢哋咁成為出色演員。」</p><p>莊思敏攻男友要害</p><p>莊思敏表示近日跟男友吳浩康（Deep）學泰拳近一個月，比想像中辛苦，她自爆遲遲未跟男友學拳是因為怕被他打，但其後知道Deep經常被學生打才跟他學，她說：「佢會就住我，學嗰時會對打，但初初阿Deep冇戴護陰，就話我學時踢咗佢幾下，搞到佢好痛。」<br>採訪：張俊銘<br>攝影：陳順禎</p></body></html>