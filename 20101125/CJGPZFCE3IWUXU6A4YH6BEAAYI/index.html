<html><header><meta charset="utf-8"><title>籃FUN籃解：史達侯斯可能過太陽</title></header><body><h1>籃FUN籃解：史達侯斯可能過太陽</h1><p>因為凱斯林嘅傷勢比預期嚴重，好大機會要提早收「咧」；熱火周三已經宣佈簽入前小馬中鋒丹比亞頂替。為咗要騰出位置，熱火就要裁減射手史達侯斯（圖）。好彩36歲嘅史達侯斯舊時打76人同活塞嗰時都幾威水，又入選過兩次明星賽。太陽好快就話畀一張一年47萬美元（約365萬港元）合約佢，咁樣，打唔到熱火打太陽都唔錯啦！</p></body></html>