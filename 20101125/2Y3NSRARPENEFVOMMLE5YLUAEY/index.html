<html><header><meta charset="utf-8"><title>籃FUN籃解：T-Mac翻生喇</title></header><body><h1>籃FUN籃解：T-Mac翻生喇</h1><p>T-Mac麥基迪（圖）返晒嚟？呢位前得分王今季轉投活塞，表現都係平平無奇，不過周二作客小馬，就有一個眼前一亮鏡頭。第2節佢個人突破，仲喺小馬7呎中鋒希活面前，「inyourface」式大力入樽嚟；T-Mac全場就攞咗6分、4個籃板同埋4個助攻，都算係水準之上，唔通麥基迪真係可以翻生？</p></body></html>