<html><header><meta charset="utf-8"><title>澳門度歲：澳門豹妹行大運</title></header><body><h1>澳門度歲：澳門豹妹行大運</h1><p>先祝大家虎年事事如意、心想事成，但最緊要都係身體健康啦！適逢大年初三赤口，不宜拜年，忌口角。OK！今日唔去拜年，就過大海去澳門，食吓新年大餐、買吓手信，隨時轉個大運返嚟，旺足成年！當然，都係搵個澳門人「豹妹」Chita做讀者嘅當地導遊仲開心啦！<br><br>記者︰吳美美<br>攝影︰林栢鈞<br>Wardrobe︰MissSixty<br>部份相片提供︰澳門特區政府旅遊局</p><p>新蒲點．MJ珍品廊</p><p>新年最好有新嘢玩，澳門新賭場就多，但仲有無其他好嘢玩先？好彩經常港澳兩頭走嘅創作歌手Chita（余翠芝）話畀小記知，剛巧今個月2月1日，在澳門十六浦2樓新開幕了「米高積遜珍品廊」。場內滿佈與MJ有關嘅勁珍貴物件，包括白色萊茵水晶石手套、喪屍襯衫、水晶襪、仲有好多有MJ親筆簽名的唱片及其他物件，全部都係Fans見到會頭暈身熱嘅MJ珍品！當然唔只得展品咁普通啦，場內仲有個大電影不斷播放與MJ有關片段（小記見到場內人士都會停喺度睇，大家要有心理準備新年要逼住咁睇）；場內一角更會重現《BillieJean》MV中的佈景大型場景；展覽區旁會有時光隧道，由第一站「Jackson5」開始重溫MJ的傳奇事業。</p><p>禮品手信</p><p>一路玩一路食</p><p>小記同Chita行完MJ展館，兩個都有肚仔餓迹象，地頭蟲當然要帶小記食好嘢啦！新年時分，美高梅金殿內的中餐廳、餅店甚至西餐廳，都會各自設計新年菜式，畀大家大吃大喝之餘，仲要攞番個好意頭。<br>食食吓嘢竟然遇到周中師傅，原來佢好鍾意在澳門過新年。因為澳門仍留有不少新年傳統，而且因為沒有興建太多高樓大廈，所以鄰里關係仍然好好。可能佢炸煎堆時，你就負責整年糕，互相交換，又可以玩炮仗，人情味較重，相反香港就日漸減淡，所以難怪香港人會過來澳門感受傳統的新年氣氛。</p><p>必食意頭菜</p><p>收費：新春賀年精選套餐12位MOP$9,888+10%<br>日期：2月14日至2月28日供應<br>查詢：金殿堂中餐廳（853-88022361）</p><p>擦擦海鮮餐</p><p>收費：	賀年海鮮精選晚宴每位MOP$888+10%<br>日期：	2月14日至2月21日供應<br>查詢：	寶雅座法國餐廳（853-88022319）</p><p>過大海手信</p><p>日期：2月14日至2月21日供應<br>查詢：MGM咖啡餅店（853-88022324）</p><p>Chita滴滴金新年</p><p>來到澳門，大三巴是必遊地點，這裏人頭湧湧，自由行人士遍佈每個角落。Chita講起她的童年過年回憶︰「我們一般早上會嚟大三巴，但有一次新年就夜晚嚟咗，燈光好浪漫，但我就同細佬好唔浪漫咁玩滴滴金，仲有好多小朋友一齊玩，好開心！」</p><p>到澳門一遊，放煙花、玩炮仗梗係重頭戲！講起新年習俗，Chita最回味都係過往澳門隨時隨地都可以玩放煙花嘅日子，「澳門以前邊度都可以燒煙花，記得以前同阿爸細佬去黑沙海灘玩，嗰度完全無人o架，點燒都無人理，玩得真係好開心。」香港人，唔恨得咁多o架喇，都係規規矩矩去以下地點放煙花啦！</p><p>煙花匯演</p><p>地點︰	西灣湖<br>時間︰	2月13日（年三十晚）11:00pm</p><p>爆竹、煙花燃放區</p><p>地點：澳門孫逸仙大馬路（旅遊塔附近）、氹仔史伯泰海軍將軍馬路海旁<br>時間︰<br>2月13日（年三十晚）12:00mn-2:00am<br>2月14日至15日（年初一至年初二）10:00am-2:00am<br>2月16日至17日（年初三至年初四）10:00am-12:00mn<br>2月18日至19日（年初五至年初六）10:00am-2:00am</p><p>售賣神香、風車攤檔</p><p>地點：媽閣廟前地<br>時間：<br>2月13日（年三十）6:00pm-12:00mn<br>2月14日（年初一）12:00nn-6:30pm<br>2月15至20日（年初二至年初七）9:00am-6:30pm</p></body></html>