<html><header><meta charset="utf-8"><title>返鄉過年大顯身手Stephy金屋甜品孝敬外婆</title></header><body><h1>返鄉過年大顯身手<br>Stephy金屋甜品孝敬外婆</h1><p>鄧麗欣（Stephy）早前推出了一本甜品書，向來喜歡下廚的她日前特別到酒店跟大廚學習炮製一道賀年甜品金銀滿屋，希望過年時下廚讓家人一試她的手藝。</p><p>由年頭忙到年尾的鄧麗欣，這個新年難得有幾日假期，她決定與家人一同返鄉探外婆，順道與親人慶祝佳節。由於Stephy的家人個個廚藝了得，所以她決定學一道新年甜品「金銀滿屋」，到時讓家人一嚐她的手勢，平時Stephy都會下廚，加上早前推出過甜品書，就連酒店的大廚都大讚她有天份。</p><p>虎年犯太歲</p><p>原來Stephy一直都希望得到婆婆傳授炮製賀年食品的技巧，可惜她至今仍未學識，她說：「我婆婆整煎堆、年糕好叻，過年嘅意頭菜式都煮得好叻，但係佢家年紀大已經冇再煮，我媽咪又冇學到佢嘅真傳，所以呢啲傳統美食可能會喺我呢代失傳啦。」<br>講到新年願望，一向易惹是非及緋聞的她當然希望新一年不再是非纏身，她說：「我今年犯太歲呀，好彩我睇啲運程書話我虎年事業幾好，仲話會有貴人幫我，不過我家仲未發現到邊個係我貴人。同埋我最希望今年工作上有突破啦，同其他人合作吓，因為同方力申合作咗好耐冇咗火花，另外就係最想出國語碟，同埋唔好嘅新聞遠離我。」<br>採訪：李珮洳<br>攝影：陳順禎<br>場地提供：LaBrasserie(GatewayHotel)<br>髮型：VincePang(ILColpo---TST)<br>服裝提供：Salad,Trash&amp;Luxury<br>Styling：Karen</p></body></html>