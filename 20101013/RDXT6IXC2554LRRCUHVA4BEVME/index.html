<html><header><meta charset="utf-8"><title>怕得失龍友汪圓圓遭影胸唔敢避</title></header><body><h1>怕得失龍友<br>汪圓圓遭影胸唔敢避</h1><p>郭晶晶慘被紅外線透視偷拍事件，令一向擅長打底的本地名模都為之恐慌。汪圓圓自認打底意識強，但龍友fans將她打底衫、聚焦胸部的相片放上網，卻又不敢避開拍攝；周汶錡直言再加乳貼、防走光都沒用。</p><p>周汶錡（Kathy）、汪圓圓和何傲兒等，昨日在中環出席瑞士腕錶Bedat&amp;Co.活動，眾人穿上本地設計師WalterMa晚裝，性感現身。</p><p>上網睇到面紅</p><p>汪圓圓出場時，名字多次被司儀陳霽平叫錯為「關婉婉」、「江婉婉」，不過她說：「我冇留意聽，唔緊要啦，我估佢冇心嘅。」郭晶晶慘被紅外線透視偷拍事件，令一向全力做足安全措施的名模明星，再受威脅。汪圓圓謂自己做model，一向有打底意識，但現時不知可有效用，她說：「Ohmygod，係女仔都驚，打底一向有，不過做騷時，360度都有人影，有時上網睇番啲龍友影我嘅相，focus喺胸部，有時啲打底衫都影埋，睇完都面紅，好尷尬！」<br>汪圓圓謂不想避開fans鏡頭：「佢哋係鍾意我先影，唔可以避。」有指她將參演周潤發和姊夫甄子丹拍攝的3D新片《大鬧天宮》，飾演仙子，她說：「我都好想拍，3D係新嘗試，我想同發哥合作，佢係我偶像，我仲學佢扮賭神，聽骰盅同郁耳仔。」</p><p>Kathy呼恐怖</p><p>Kathy性感deepV紅裙到場，問她今後會否再多加乳貼護身？她說：「加乜都冇用啦，唔係着衫暴唔暴露喇，行騷之外，生活上好似做運動，都係保護唔到自己，幾恐怖，唔想發生喺自己同任何人身上。」Kathy更大呼恐怖：「真係好擔心！啲人影完仲放上網，唔應該！要繩之以法！」<br>採訪：JessicaNgan　攝影：RickyIp</p></body></html>