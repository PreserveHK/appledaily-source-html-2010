<html><header><meta charset="utf-8"><title>宣萱拖獸醫男友撚狗</title></header><body><h1>宣萱拖獸醫男友撚狗</h1><p>關心妍（Jade）和宣萱昨日一同到大潭出席人狗慈善行，兩人皆帶同愛犬出席，而宣萱更和外籍獸醫男友齊齊出現，表現恩愛。<br>宣萱帶同的愛犬，是有次鄧健泓在西貢見有隻狗媽媽被車撞死後，遺下的狗BB，她接了其中兩隻回家養，現在已過1歲多，宣萱笑說：「家我有5隻狗，之前嗰幾隻都係老狗，又唔吠、又唔跳，返到屋企好似老人院，家熱鬧好多。」男友曝光後惹來不少負面新聞，宣萱表示一早已給男友心理準備，故他絕不介意。</p><p>Jade養狗當生仔</p><p>另外，Jade和愛犬一同穿上紅色格仔衫，十分搶眼，由於老公要返教堂故未能一同出席，Jade說：「呢隻狗家喺我媽咪屋企，每個禮拜我都會返去探佢，所以我同老公有諗過再養另外一隻，當湊仔咁練習吓，但媽咪同奶奶都反對，話湊仔同養狗唔同，叫我都係直接生BB！」<br>採訪、攝影：張俊銘</p></body></html>