<html><header><meta charset="utf-8"><title>琦琦撐老公斥琵琶精可恥</title></header><body><h1>琦琦撐老公<br>斥琵琶精可恥</h1><p>任達華上月底到杭州出席活動，被拍到與曾在劇集《新西遊記》中演琵琶精的內地演員周詩雅出入酒店，她的個人網誌上載了大量性感照，大晒34D巨咪，華仔昨日力斥有人借意宣傳，他表示已把事件交給律師處理，不排除求清白會對簿公堂。</p><p>雙方揚言法庭見</p><p>華仔指周詩雅是杭州活動中介人小秦的朋友，並指女方當天一直跟着他。周詩雅經理人雨田卻聲稱她和華仔幾年前已認識，雨田昨日說：「詩雅也認識很多明星朋友，沒需要借任達華上位。我覺得他不應在事件出問題就全推女方身上。」雨田指有需要也會用法律解決問題。<br>對於周詩雅經理人雨田的反擊，華仔昨日也企硬：「所有事要講證據，咁大家法庭見啦。我好想乘機教育新人，要上位唔係靠呢啲嘢宣傳。」<br>琦琦昨也力撐老公說：「奉勸呢啲人唔好閉門造車，屈人嘅風氣唔可以助長，如果要靠呢啲嘢出位，人格好可恥。」<br>採訪：葉雪</p></body></html>