<html><header><meta charset="utf-8"><title>唔怕滑Mocha×斜紋</title></header><body><h1>唔怕滑Mocha×斜紋</h1><p>除咗NexusOne，今年IT界重頭戲，應該輪到蘋果iTablet。至於Netbook已經威咗兩年，今年仲有乜睇頭？暫時未知，不過Toshiba似乎好少理，佢趁Windows7剛出爐，旗下Netbook都裝上呢套系統；更搶眼嘅係，NB305有個別名叫MochaBrown，玩盡咖啡顏色兼印上斜線壓紋，長時間拎住四圍走，亦唔怕咁易跣手！<br><br>記者：陳國輝　<br>攝影：梁細權　<br>Model：Paris@PureModels</p><p>前後內外鬥斜紋</p><p>其實舊年5月嗰陣，東芝已經出咗部NB200，一身古銅色，相當前衞！雖然個款同NB305差不多，但老套啲講句，正所謂各花入各眼，上次咁Man，今次點都要轉Channel喇！NB305自稱為MochaBrown，即係全身採用摩卡咖啡色，究竟點區分佢係Cappuccino定係Mocha？鬼知道！不過，可留意機面上所用嘅斜線壓紋，佢同平日見慣嘅滑嘟嘟表面，簡直判若兩人，但講到感覺，似乎仲好男人味。<br>揭開入面再睇，屏幕邊框又用啡色，就連MousePad區域亦玩上斜線設計，感覺好統一，至於啱唔啱口味咁就見仁見智喇！</p><p>10.1"LED睇試片</p><p>先睇日本嘅高清電視節目，雖然屏幕唔大，但可清楚見到右邊拉小提琴嘅表演者表情，仲無乜窒格㖭！</p><p>再試播《ToyStory3》預告片，顏色好Sharp，之不過調中間光度時，始終有些少暗，Tune光啲又太爆！</p><p>輕飄飄拎入Cafe</p><p>想扮陳豪，周圍遊埠兼試齊每一間Cafe？走咁多地方，部Netbook梗係要輕啦！NB305重量只有1.33kg，雖然比NB200重啲，但拎住佢周圍走，絕對應付有餘。另一問題係，走入Cafe用WiFi上網，至少Hea粒幾鐘先夠翻本，NB305內置6-Cell電池，更聲稱續航力長達9小時，佢未必係最勁，但比起NB200只係用3-Cell電池，已經贏成條街！<br>內置250GBSATA硬碟，仲採用防震感應技術，拎住四圍行都唔怕咁易撞壞，若果你經常要戶外工作，呢類體積細小兼使用時間較長嘅Netbook，應該幾啱你！</p><p>BodyCheck</p><p>側邊配3組USB2.0方便駁Mouse同Printer，另一邊仲有SD卡槽。</p><p>鍵盤全銀色設計，靚唔靚睇個人口味，但佢可以防塵確實好啲。</p><p>潮興Skype網絡電話，Netbook機頂上亦裝有WebCam仔，啱晒！</p><p>配備6-Cell電，據稱續航能力達9小時，返工返學玩足成日o架！</p><p>Profile</p><p>系統：Windows7Starter<br>處理器：IntelAtomN4501.66GHz<br>記憶體：1GBDDR2800MHzRAM<br>硬碟：250GBSATA<br>屏幕：10.1"WXGALED芒<br>端子：USB2.0×3、RGB<br>卡槽：SD/SDHC/MMC<br>電池：6-Cell<br>體積：263×192.3×25.4mm<br>重量：1.33kg</p></body></html>