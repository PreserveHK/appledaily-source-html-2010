<html><header><meta charset="utf-8"><title>方力申直認識茅山師傅</title></header><body><h1>方力申直認識茅山師傅</h1><p>方力申近日被指認識誘騙o靚模性交罪成、自稱茅山師傅的歐陽國富，有指小方曾與一名女星拜訪歐陽國富，也有報道指鍾欣桐（阿嬌）和蔡卓妍（阿Sa）與該茅山師傅相熟。<br>小方所屬的金牌大風發言人林小姐昨日在電話中說：「小方承認識呢個師傅，但進一步嘅嘢就唔再回應。」方力申前晚本應邀到中環出席時裝活動卻臨時甩底，林小姐說：「其實我哋冇接過活動邀請，可能係誤會。」<br>孫耀威與一班o靚模包括Lavina、Rainbow及ALin.等則有出席前晚的活動，Lavina以低胸裙示人，談到吸毒被判感化的師妹Monique，她說：「我冇同佢聯絡，我唔係呢件事先同佢割蓆，大家同公司但唔親密，唔想打畀佢，好似做龍鳳戲咁虛偽畀大家睇。」<br>孫耀威透露將派新歌上台，談到他所屬的唱片公司與無綫鬧翻，他說：「公司話拍咗MV之後放上網播，其實無綫都好重要，即使有hardfeeling，但坐埋一條船就要支持公司。」<br>採訪：王連連<br>攝影：彭琮然</p></body></html>