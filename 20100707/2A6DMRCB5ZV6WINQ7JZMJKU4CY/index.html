<html><header><meta charset="utf-8"><title>中環在線：如烟已過去　未來做飛龍 - 李華華</title></header><body><h1>中環在線：如烟已過去　未來做飛龍 - 李華華</h1><p>換湯梗係最好換埋藥！「周星馳背後嘅女人」于文鳳入股做咗第二大股東嘅如烟（329），噚日開股東會通過咗改名做叁龍國際！成間公司咁大變化，最估唔到嘅係……佢哋只係派咗一位由北京飛落嚟嘅總工程師同傳媒解畫！<br>嗰位姓韓名力嘅工程師話，改呢個名，係取其「三條龍」嘅意思，亦寓意如烟嘅「過去」、「現在」同「未來」，都係一條龍，而呢條龍將來一定會騰飛！佢哋仲希望藉今次改名扭轉公司形象，幫個股價再爆上。<br>話時話，改名可唔可以幫公司主業電子煙轉虧為盈先？韓生話……呢兩年賣得差，係因為「傷害了某些利益集團的利益」所致。嘩，咁講咪即係官商勾結影響咗如烟生意？韓生諗咗一陣：「古今中外都有這樣的事例，我們應以平常心看待它……」要成為飛龍，睇怕絕對唔容易！<br>李華華</p></body></html>