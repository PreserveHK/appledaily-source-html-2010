<html><header><meta charset="utf-8"><title>民營品牌價值　企鵝最貴馬化騰送股益1500員工 - 李華華</title></header><body><h1>民營品牌價值　企鵝最貴<br>馬化騰送股益1500員工 - 李華華</h1><p>如果大陸有良心僱主選舉，華華相信騰訊（700）嘅馬化騰應該好有機會摘冠，事關佢自己落香港買大屋掃豪宅之餘，亦冇忘記要同員工「共富貴」！<br>以前都試過送股送期權畀員工嘅騰訊，前日（7月5號）又再拎出366.3萬股出嚟，當獎勵股份咁送畀1454位員工，呢堆獎勵股份約佔擴大後已發行股本0.1998%，另外仲授出193.3萬份購股權，每股行使價都成130.4港銀o架，有效期7年。騰訊仲話，呢批購股權，公司嘅董事、行政總裁同主要股東都冇份o架！Well……騰訊噚日收134.6，員工求神拜佛都希望隻股唔會再俾人洗倉！<br>講開騰訊，胡潤噚日公佈最新民營品牌榜，騰訊同百度分別以460億同430億人仔嘅品牌價值，超越平安保險（2318）榮登今年嘅冠亞軍。以呢個數字嚟睇，Q哥哥同Q妹妹呢兩隻企鵝，應該係地球上最價值連城兼受保護嘅動物咯！<br><br>李華華<br>mailto:LiWaWa@AppleDaily.com</p></body></html>