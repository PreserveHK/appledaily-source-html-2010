<html><header><meta charset="utf-8"><title>張敬軒嬲爆爆駁長髮</title></header><body><h1>張敬軒嬲爆爆駁長髮</h1><p>張敬軒早前為遲些推出的全新廣東大碟《No.11》拍攝唱片封套，不過拍攝當日軒仔因病搞到失聲，在拍攝現場一反常態全程不發一言，休息時更躲在化妝間內食飯上網，即時令現場工作人員以為軒仔鬧情緒，搞到生人勿近。<br>不過事後經軒仔用手語及傳紙仔解釋後，大家才得知軒仔生病，眾人更即時打趣表示要趁此機會好好說軒仔的是非，因為軒仔無力還擊，令軒仔哭笑不得。</p><p>自詡雙冠軍</p><p>為了拍攝這個唱片封套，軒仔刻意以一個新形象示人，更特別駁了一束長髮，營造出一道龍捲風的效果，軒仔前後更駁足三次才有理想效果，他說：「今次拍封套個效果我好滿意，碟名同形象都好切合，無論視覺同聽覺都係No.1+No.1，即係等如雙冠軍一樣。」<br>撰文：林妃</p></body></html>