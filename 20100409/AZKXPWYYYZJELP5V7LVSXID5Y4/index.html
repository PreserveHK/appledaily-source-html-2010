<html><header><meta charset="utf-8"><title>窩輪搏擊：港交所轉旺　炒21260 - 俊樺</title></header><body><h1>窩輪搏擊：港交所轉旺　炒21260 - 俊樺</h1><p>花旗股市前晚出現較大回吐，港股噚日借勢調整，不過市底好強，高位沽壓唔大，低位有承接，恒指只跌61點，報收21867，成交大幅縮減至701億元，日線圖現倒轉錘，隨時又會炒上。<br>港股向上嘅勢已經形成，每次調整都係低吸機會，大市成交保持暢旺，港交所（388）受追捧唔係乾炒。<br>港交所C輪21260：港交所（388）昨收139元，升1.4%。股價升破100日線之後買盤增多，短線料試146.50元。破位睇154元，可以諗吓隻C輪21260。<br>隻輪現價17.7仙，2010年12月7日到期，行使價130.10元，溢價6.3%，引伸波幅34.6%，有效槓桿4.7倍，正股升上154元，21260睇27.2仙，正股跌穿132元，就沽咗隻輪止蝕。<br>俊樺</p></body></html>