<html><header><meta charset="utf-8"><title>德國實試　混能保時捷　靜雞雞慳錢</title></header><body><h1>德國實試　混能保時捷　靜雞雞慳錢</h1><p>Porsche一直最能俘虜我心，今次親到德國Cayenne生產大本營Leipzig（萊比錫），一口氣試盡Cayenne車系，嶄新車形設計耳目一新，最興奮的，當然是可以率先感受Porsche首款混能車CayenneSHybrid，撻車、行車同樣寧靜，油電混合當然亦同你慳唔少錢。<br><br>記者、攝影：趙慧敏<br>鳴謝：PorscheCentreHK</p><p>580Nm強大扭力</p><p>Cayenne車系自2002年面世後，終於來個大變身。望見新一代Cayenne，Panamera的感覺不期然浮現出來；如鯊魚頭的車首設計、剛強的車身骨線，套上Cayenne身上，豪氣之餘更凸顯其勇猛形象。至於中控台設計，亦明顯以Panamera為基礎。<br>當然新Cayenne的真正實力，才是車迷最關心的。保時捷首輛混能車款CayenneSHybrid，採用ParalleFullHybrid設計，利用333匹的3.0公升V6機械增壓引擎，以及一組47匹電動摩打，合共380匹馬力，0至100km/h只需6.5秒。由於電馬達由起步已提供強大扭力，故此早在1,000rpm時，全車已經能釋出580Nm扭力，與一般高轉數才能提高扭力峯值有所不同。最高時速達242公里，即使引擎無發動而以純電力模式行駛，時速亦可達60公里。</p><p>減廢氣低耗油</p><p>講明係混能車，有幾慳亦是重點，CayenneSHybrid是Cayenne車系中，廢氣排放最低的一個型號，每公里的二氧化碳排放量只有193克，每100公里的耗油量更只需8.2公升。而且在巡航模式、時速156公里以下，引擎會按實際情況切斷運作，藉此減低耗油量。資料固然重要，實戰先至係精華所在，CayenneSHybrid的試車活動安排喺Leipzig市內進行，雖然未至放喪跑無限速公路測試極限，但踏入車廂、撻車的一剎，已感受到混能的優點——無聲的引擎，寧靜的氣氛，襯晒Leipzig充滿歐陸古舊嘅風味。<br>先試純電模式，動力充沛，甚至有一股蓄勢待發的膨脹感。不過最令人雀躍的，是Start/Stop功能，停燈位踩Brake後，引擎會自動關閉，減低耗油之餘，廢氣排放都少好多。今日講住咁多先，稍後再同大家講下狠劈CayenneS、CayenneTurbo的情況。</p><p>規格</p><p>引擎：	2,995ccV6機械增壓<br>電摩打：47hp<br>馬力：	380bhp/5,500rpm<br>扭力：	580Nm/1,000rpm<br>傳動：	8速TiptronicS自動波箱<br>售價：	$1,276,100起<br>查詢：	PorscheCentreHK（29262911）</p></body></html>