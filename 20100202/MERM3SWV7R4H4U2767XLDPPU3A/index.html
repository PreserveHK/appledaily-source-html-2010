<html><header><meta charset="utf-8"><title>長跑創傷集中在下肢</title></header><body><h1>長跑創傷集中在下肢</h1><p>【本報訊】出戰全馬及半馬賽事固然要訓練充足，相對距離短的10公里賽事又是否可以「空槍上陣」？骨科專科醫生林國基指，長跑時足和膝部承受很大壓力，每步的震盪力相等於體重兩至三倍，即使是10公里賽，每條腿要承受五千至六千次的巨大震盪，如無訓練絕不應出賽。<br>林國基解釋，長跑創傷主要集中在下肢，大部份屬勞損性，主要見於俗稱「菠蘿蓋」的髕股關節，「最常見係突然增加訓練，好易傷膝頭，有啲人搬屋，以前跑開維園，搬咗屋就跑半山，雖然只係加咗上山同落山兩條路，但其實用力好多，震盪力大好多，好易傷。」</p><p>鞋頭窄或致神經瘤</p><p>其他常見傷患包括足踝後側腳筋過度拉扯、足弓疼痛、足底筋膜炎等，其中一種較少人認識的是莫頓氏神經瘤，患者因鞋頭窄，跑步時腳趾間的神經受到鄰近蹠骨擠壓，產生神經瘤，令腳趾頭有燒灼麻木的感覺。<br>他建議跑手選擇合適的運動鞋，前足部份可以屈曲，後跟不會過高，以免傷及後側腳筋，前掌位置宜闊，避免腳趾受到壓迫。<br>因「死頂」出賽，林國基看過不少「傷上加傷」的個案，「有啲原本有少少扭傷，會話畀佢哋聽唔好跑，未好番咪下年先，但係咁大個人都好難話，有啲病人會講『唔得o架，練咗好耐』，結果傷上加傷。」他建議有傷患的跑手暫時減低訓練量，盡量爭取休息。</p></body></html>