<html><header><meta charset="utf-8"><title>八方人物：浸大新校長　洗學院九年鬱悶</title></header><body><h1>八方人物：浸大新校長　洗學院九年鬱悶</h1><p>昨日履新的浸大新校長陳新滋，上班首日即開出多張「期票」，表明浸大不會拒絕新民主女神像入門、會捍衞每個人的言論自由，又說激進政黨要以理服人才算「叻」。他說政治並不污穢，那麼是否想學中大前校長劉遵義不務正業，做政治人？他耍手擰頭，「我唔係嗰皮」。</p><p>為表親民開網誌</p><p>浸大前校長吳清輝作風嚴肅，陳新滋銳意要成為親民校長，因此上YouTube，又開網誌。在昨日歡迎會上，他向數百教職員承諾每個周日都會有空見他們，又以「阿杜」稱呼浸大教職員工會發言人杜耀明，似乎想一改吳清輝時代與工會對立的局面。<br>他是科學人，但也愛文學。在活動上公開為自擬上聯「立德言功以仁愛開百代」徵求下聯，並以不限銀碼「飯票」作利誘，「作得最好嗰個，我請食晚飯，地點任揀，菜式冇限制」。此時全場數百教職員嘩聲四起，好像一下子打破吳清輝任內九年的沉悶。他自作下聯「求真善美持正心立千秋」，有誰敢挑戰這張飯票？<br>新官上任，陳新滋滿腹大計，要將浸大發展成最佳推行「全人教育」的大學之一，這比躋身全球首200大學更重要，「排名係結果，唔係目的，最重要係做好教育。」<br>中大以「政治中立」為由拒絕「民女」入門，陳新滋稱不評論事件，但認為是否進駐校園「同政治中立冇乜關」，「浸大唔需要有政治立場，應該係好open（開放）嘅學校，任何意見都要聽」。<br>校長強調，一個神像要入校園，「考慮嘅係應該放邊，對學校有乜影響。不過要睇吓，今日擺呢個神像，聽日擺如來佛，後日觀世音，擺唔得咁多。要按校園規律，亦要同學、老師對呢樣有冇認同」。若學生真的要送「民女」入浸大？陳校長許諾「個人冇問題」，他會交由學生和教員討論。</p><p>政治應講道理服人</p><p>他說「眾人之事為之政」，「政治唔係dirty（污穢），政治係為社會服務」。他自言沒有如劉遵義般有能力加入行會和做政協，「開行會我唔掂，佢哋都唔會請我」。陳校長認為各人有各人立場，他會保護各人的言論自由，只要不傷害別人，都應受到尊重。議員爆粗，他不同意，又為司徒華被「長毛」詛咒癌症上腦感到不值，「政治上能夠以道理講服人哋先至叻，你鬧人哋有乜用呢？人哋唔會服你」。<br>人人都說80後很激，他卻認為目前學生在政治運動中並不算激進，還說70年代在日本東京國際基督教大學讀化學時見慣大場面。「日本學生真係打交，圍起成間大學唔畀上堂，搞罷課。」當時作為外國學生，他沒有理會人家的家事，只是後來到美國芝加哥大學深造時，會與當時也在當地留學的港大前首席副校長王于漸等人論國是。<br>他昨開出的「期票」，尚有檢討現行解僱教職員的上訴機制，爭取加建學生宿舍，向當局要求撥出原專業教育學院李惠利分校用地，「呢塊地對浸大最適合，畀地產咁就唔好。」<br>記者　倪清江</p></body></html>