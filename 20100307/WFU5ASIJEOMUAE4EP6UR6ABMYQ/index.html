<html><header><meta charset="utf-8"><title>城市浪人 - 陳也</title></header><body><h1>城市浪人 - 陳也</h1><p>寧波潮丐犀利哥霎時成為地標，網友老實不客氣周街兜截，跟他合照，擺出勝利手勢放到網上去，結果當然被其他網友狠狠揍一頓，說他倆欺凌孤寡。那幀照片，犀利哥蹲着，抽着招牌煙仔，正眼也不看身邊兩個茂利。兩個Ｖ字男不是戇豆，但那一刻的長相，老實講，真的給比下去，連一個丐哥都不如，又蠢又醜，冇藥醫。<br>犀利哥犀利在衣着「入時」，披披搭搭，湊出獨特丐風。網友拍到他也作女裝打扮，轉裝頻頻，還細心配合髮型，set埋頭才出街晒冷。這樣的丐哥，確實丐中罕見。至於身世，眾說紛紜。從正常轉型成丐的經過，莫衷一是。狗仔隊無堅不摧，換了犀利哥是香港情懷土產，下期《壹》肯定會去做「訪問」。家長見了，啋一聲對孩子說：「你考試唔及格，讀唔成書，就實聽學似佢咁。」假如讓我家牛王頭聽到，他會一臉狐疑，學似佢乜？「做乞兒呀！」他從未由我們口中聽過乞兒這個詞，必然追問下去，「即是乞食咁解呀。」隔鄰師奶加重語氣描繪。食都要乞？我想像阿仔瞪眼的模樣。唉，犀利哥沒犯人，又不是向你們討飯，他那身行裝和眼神已經清楚向旁人禮貌示意「pleasedon'tdisturb」。在窮得只剩錢、粉飾回家真好假太平的社會，做一個沉默的城市浪人，超超超難啊。</p></body></html>