<html><header><meta charset="utf-8"><title>「有錢有樓有舖頭　家家散人亡」幸福一家慘變　街坊驚嚇</title></header><body><h1>「有錢有樓有舖頭　家家散人亡」<br>幸福一家慘變　街坊驚嚇</h1><p>【本報訊】父母勤奮、子女乖巧，有樓、有舖頭兼父慈子孝；在街坊、夥計眼中，簡家一家四口溫馨幸福，家良文靜、仲榆活潑可愛。在校長眼中，家良操行良好、有平穩進步，從來不是學校社工需要關注的對象。昨晨揭發兇案後，「睇住佢兩兄妹大」的街坊無不譁然，「估唔到今日會發生啲咁嘅事！」記者：江寶龍、周鴻熙、陳佩穎</p><p>涉嫌用菜刀斬殺母、妹的15歲少年簡家良，兇案曝光後，街坊及餐廳員工均感到詫異。疑兇父親簡福駒經營的茶餐廳員工對老闆一家讚不絕口，「老闆好勤力，冇架子，當夥計好似老友咁，相處得好和諧」。做了一年多的譚姓員工表示，前晚家良及妹妹仲榆均有到舖頭吃飯，其中家良在晚上8時多離去，仲榆與母親在10時多才回家。他形容「哥哥好靜，唔出聲，靜到好似女仔咁」，但他待人有禮，「早兩日仲開開心心，教佢（家良）執碟」，想不到卻發生命案。</p><p>副校長：點解會係佢</p><p>餐廳女員工詹女士亦說，老闆一對仔女間中會落舖幫手，兩兄妹十分乖巧，從來未聽過他們一家發生爭執，「老闆娘成日煲湯畀對仔女飲，好錫對仔女o架！」<br>住17樓的鄰居則表示，簡家兩夫婦打理茶餐廳頭頭是道，其中簡妻主理日間，丈夫則主理夜間生意，一對子女放學後就到茶餐廳做功課，「佢哋好乖坐喺卡位做功課，好融洽，妹妹好可愛，阿哥就沉默少說話，真係好可惜，大好家庭，有樓，有舖頭，有錢，家家散人亡！」<br>「點解會係佢，我真係好震驚、好難過！」簡家良就讀的荃灣保良局李城璧中學，副校長曾偉耀昨晨接獲警民關係組人員來電查詢簡家良的資料時，對事件仍難以置信。他形容家良成績中等，操行良好守規矩，並非社工個案，亦無向學校求助紀錄。<br>曾副校長坦言心情難過：「好痛心，如果真係佢做，好惋惜、好難過。」他指校方已啟動危機應變小組，通知教育心理學家，召集同班同學及通告家長，以便進行輔導。</p><p>少年成績優異操行好</p><p>家良小學時與妹妹仲榆同讀荃灣潮州公學，該校林傑虎校長對事件表示詫異及驚愕。林指家良在高年級一直是班中頭三甲名次，他在06至07年度六年級時，更考獲全班第一名，成績優異，從無聽到其頑劣事件。<br>至於仲榆暑假後將由該校小六升讀保良局李城璧中學，與兄長家良同校。林校長說，仲榆擔任校內的小女童軍，是圖書館管理員，成績良好，溫文有禮，勇於服務，與同學關係良好，曾獲班內學業進步獎。<br>林校長指仲榆的班主任獲悉學生被斬殺感到很難過，校方已啟動緊急危機小組，召集老師聯同社工探訪與死者較熟絡的同學，有需要時進行輔導。</p><p>他們眼中的乖孩子…</p></body></html>