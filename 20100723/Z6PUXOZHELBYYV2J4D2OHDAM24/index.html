<html><header><meta charset="utf-8"><title>隔牆有耳：長毛化身「o靚毛」賣寫真 - 李八方</title></header><body><h1>隔牆有耳：長毛化身「o靚毛」賣寫真 - 李八方</h1><p>書展禁絕o靚模，卻禁不了「o靚毛」。着得多衫過o靚模嘅長毛，因此獲准星期日喺書展為相集《RED》擺檔簽名。處男寫真集有逾200張長毛出道搞社運至今「肉照」，等大家睇睇「o靚毛」歲月。據聞書商已經將長毛搔首弄姿同肉體橫陳「艷照」收起，以免同o靚模搶食。<br>長毛向來女人緣甚佳，相集中亦有唔少與女伴嘅合照，至於相中人是誰，長毛不置可否，只係叫大家「你自己諗啦」，好似有啲嘢咁噃。<br>社民連主席陶君行應該冇長毛咁多女伴，有個好老婆孔令瑜，可惜黨主席夫人不允將情史公諸於世，所以阿陶新書《抗戰二十年》冇愛情線。<br>阿陶話新書會爆料當年退出民主黨內幕，偏偏「唔記得」寫下當時華叔勸佢留低嘅一席話，例如指示阿陶「種票」，搵多啲人入民主黨伺機踢走匯點系嘅秘聞。</p></body></html>