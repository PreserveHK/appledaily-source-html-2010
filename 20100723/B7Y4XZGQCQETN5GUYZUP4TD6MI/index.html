<html><header><meta charset="utf-8"><title>出嫁好被動　男友話事周家蔚等洪天明求婚</title></header><body><h1>出嫁好被動　男友話事<br>周家蔚等洪天明求婚</h1><p>周家蔚星途雖然平平，但在圈中收服花心男洪天明，二人感情早有共識，視對方為結婚對象。周家蔚經常開腔讚男友體貼細心，似是萬事俱備只欠一句求婚。周家蔚日前接受訪問時甜蜜預告隨時出嫁，直言：「結婚好被動，由男友話事。」</p><p>周家蔚選完港姐後在娛樂圈載浮載沉，機會未算很多，直至近日獲無綫安排入劇組，參與拍攝無綫劇《天天天晴》，有機會嘗試拍劇滋味。今年暑假她會推出旅遊書《愛巴黎》，籌備接近一年，希望名正言順打入書展。</p><p>「一齊最緊要夾」</p><p>周家蔚表示知道很多o靚模出寫真，她也會捧場，因為愛看美態，但她卻堅拒拍寫真，問到是否與男友洪天明有關？她說：「唔關佢事，個權喺我度，只要媽咪唔反對就可以。」<br>洪天明與周家蔚拍拖約兩年，二人被公認合襯，最令人稱奇是洪天明在這段愛情上，由花心男變為小男人，周家蔚說：「我冇預料過同佢咁穩定，兩個人一齊最緊要夾，我哋大家都係好鍾意付出嘅人，所以拍拖到家都好開心。」
</p><p>曾想離開演藝圈</p><p>周家蔚續說：「我好受佢尊重，佢乜都會預埋我，好似同朋友去街去玩，佢都好自然要預我一份，份人好細心，我覺得自己冇揀錯。」<br>今年二人屢傳婚訊，周家蔚承認大家有共識，至於婚期，她說：「我未到要生仔嘅時候，結婚好被動，由佢話事，冇理由我去提出。」<br>周家蔚近年曾對娛樂圈有掙扎，在工作停滯之際有想過離開演藝事業，但在公司鼓勵下，她決定再讓自己把握機會，尤其今次參與拍劇，想令自己有新嘗試，另外她會學習做自己品牌的生意，為未來鋪路。<br>採訪：卓寶花　攝影：陳俊強</p></body></html>