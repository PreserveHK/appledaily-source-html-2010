<html><header><meta charset="utf-8"><title>拆局如何「拆彈」　考起特首</title></header><body><h1>拆局<br>如何「拆彈」　考起特首</h1><p>親北京陣營不斷高調打擊五區公投，除了以違法、違憲、拒絕參選等手段打壓外，更揚言否決有關補選撥款申請，令補選無法進行。有泛民中人指出，雖然北京想極力阻止公投實現，但從特區政府角度，今次五區公投始終是補選，不可能禁止議員辭職，更加不可能不舉行補選，特區政府如何「拆彈」，將再考驗特首曾蔭權政治技巧。</p><p>不能不顧左派態度</p><p>有泛民議員指出，就算建制派不參選，甚至否決政府向立會申請撥款進行五區補選，但從政府角度，他們不可能因為中央在政治上反對五區公投，於是不顧法例上對議員職位出缺後，必須進行補選的要求，「法例寫明議員有權辭職，辭職後一定要有補選，就算北京話呢個補選係公投，唔可以搞，但根據香港法例，政府唔搞補選，先至係違法」。<br>該泛民議員認為今次五區公投，是對曾蔭權另一次政治考驗，「一方面佢唔可以唔搞，又或阻攔五區補選，另一方面佢又唔可以唔照顧北京、左派反公投嘅態度，呢個考驗曾蔭權政治技巧，點樣做先可以平衡兩邊要求。」<br>本報記者</p></body></html>