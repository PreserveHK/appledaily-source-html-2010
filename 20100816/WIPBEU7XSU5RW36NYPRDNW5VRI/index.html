<html><header><meta charset="utf-8"><title>許懷欣×LeeHawk×Brian　直踩板界名城</title></header><body><h1>許懷欣×LeeHawk×Brian　直踩板界名城</h1><p>板友腳上經典Vans誕生40周年，以踩板名城為主題的CityPack系列亦出到第3回，今次主角輪到倫敦、波士頓、鳳凰城。香港雖榜上無名，但等了又等，全港首個碗形滑板場已於東涌北公園落成，3個準用家都話好期待。<br><br>記者：吳允冲<br>攝影：譚盈傑<br>場地：8five2（銅鑼灣謝斐道506號2樓）</p><p>鐵三角</p><p>R：Ryan<br>L：LeeHawk<br>B：Brian</p><p>L：	你哋有無去過邊啲踩板名城踩板？<br><br>R：Arizona我有去過，以前喺嗰度做BandShow，做完Show有好多時間就拎塊板去Skate。<br><br>B：	我去過三藩市，正！真係好好Feel，所以我覺得出呢個CityPack好好，啲Skaters可以Relate到。<br><br>L：	係呀，今次出嘅LondonSouthBank都好有代表性，係一個好多歷史、出名踩板嘅地方，好多Graffiti，就算唔踩板都可以當係一個藝術嘅地方去欣賞。<br><br>B：	英國板友都去SouthBank，不過嗰度有少少……臭尿味……<br><br>L：	講番對鞋，VansFall2010開始，鞋款變得收身啲，好似OldSkool、HalfCab都無以前咁肥，比較包腳，鞋形Slim，迎合番家嘅Trend。今次CityPack除咗玩色，用料都用咗麖皮。<br><br>B：	咁多對我最鍾意ChukkaBoot，以前比較闊身，內櫳較鬆，今次VansUpgrade咗個Shape，保留咗原型，但內櫳窄番，包番住隻腳，用嚟踩板好好踩。</p><p>東涌新板場</p><p>R：	最近香港起咗一個新Skatepark喎。<br><br>B：我仲未去過，正唔正先？<br><br>L：	好正！東涌個場是由澳洲一間專門設計Skatepark的公司設計。<br><br>R：	個場應該都幾大，好似美國啲Skatepark咁？<br><br>L：	大就唔係好大，不過可以玩Bowl。<br><br>B：	聽講最正嘅地方就係個場有兩個Bowl，有啲細有啲大，而且表面係用Granite（花崗岩），所以滑好多又襟好多，隔籬仲有一個StreetCourse同圓形Handrail，又有壆同ManualPad，可以玩花式，所以成個場個Flow設計得好好。<br><br>L：	係呀！希望Ryan星期日錄完歌都可以去Enjoy吓個Park。<br><br>R：	好呀，好似我哋以前喺沙田玩嗰時咁。<br><br>L：	最正係有冲凉房！有風筒！<br><br>B：有一格格o架嘛！</p><p>城市驚喜</p><p>VansCityPack以各踩板名城的標誌顏色做配色，加上當地的踩板地點為標記，成為具代表性的Skate鞋，第3代輪到倫敦SouthBank（淺藍×黃）、鳳凰城WedgeLedge（紫×橙）、波士頓Eggs（黑×綠），每款均推兩款經典型號，加上今季Vans全面收身，Cutting不再肥大，Skateboarders踩得更爽。</p><p>OTW成熟影子</p><p>另一方面，Vans今季亦力推將經典提升的成熟版OTW，將街頭風格融合美學，設計着重於質感和舒適上。整條Line選用了更High-end的物料，如皮和麖皮，線條簡單卻更注重Details，好似設計參照OldSkool的Frazier換上麖皮，線條變得Sleek，格調提升了不少。</p><p>VansConceptShop（21179667）<br>旺角朗豪坊618號舖</p></body></html>