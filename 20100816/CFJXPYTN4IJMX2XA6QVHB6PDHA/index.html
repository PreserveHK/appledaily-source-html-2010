<html><header><meta charset="utf-8"><title>斥政府留部份頻道備用　不甘掘井益人鄭經翰揚言唔玩雄濤電台</title></header><body><h1>斥政府留部份頻道備用　不甘掘井益人<br>鄭經翰揚言唔玩雄濤電台</h1><p>【本報訊】特區政府本年底即將發出首批數碼廣播牌照，其中由名嘴鄭經翰、行政會議成員夏佳理及東亞銀行主席李國寶組成的雄濤廣播被視為「志在必得」；但政府有意將一些頻道「留起」備用，卻令雄濤開台現暗湧。鄭經翰坦言早前已向政府「攤牌」，「一留（頻道）我就唔玩o架喇」，屆時極有可能「壯士斷臂」，轉營網上電台。<br>記者：許偉賢</p><p>除了較早前在數碼港租用一個臨時辦公室外，雄濤廣播近期也在數碼港再租用兩個至少幾千方呎地方，作為日後播音室及市場推廣部。對比同樣有申請數碼廣播牌照的新城電台及鳳凰廣播，雄濤似乎已經整裝待發，欠的只是一個牌照，但作為雄濤牽頭人的鄭經翰日前接受訪問時，卻透露開台與否仍然存在變數。</p><p>發射站由雄濤建造</p><p>鄭經翰直指政府有意在約近20個數碼頻道中，保留一些頻道不在今次首批牌照申請時分配，「我已經同政府講咗，一留我就唔玩o架喇。」鄭經翰怒氣冲冲指，「冇理由我開咗條水，走去生產收音機、分分鐘送埋收音機畀人；冇理由我搞掂咗喇，數碼廣播成行成市喇，嗰陣商台又話要走入嚟玩，你又畀條頻道佢，咁咪好過癮？」<br>除了不甘「掘井益人」，鄭經翰也分析政府此舉的利與弊，解釋目前的發射站由雄濤斥資建造；日後成功申請牌照的機構也要向雄濤支付使用費。若政府佔用剩下頻道，「政府都攞錢出嚟嘅話，你都識講：政府攞錢出嚟畀大班做電台呀？我都同政府講咁唔得o架﹗」</p><p>批評政府闊佬懶理</p><p>鄭經翰強調一旦三間申請公司合共申請的頻道不足20個，雄濤也會「納埋」餘下頻道，「至多做多啲音樂台」，絕不會「生人霸死地」。若政府堅持不讓步，雄濤有可能壯士斷臂，「我真係唔肯再掟錢落去o架，咪轉去做網台囉，又唔使畀牌費，又冇監管；唔該佢（政府）唔好吊起嚟賣，我做冇牌電台佢先大鑊。」雖然政府本年底發牌，但鄭經翰批評政府根本未有在政策上給予支援，例如未有在地鐵及隧道測試接收情況，也未有向入口車商宣傳明年會有數碼廣播，以便有匹配裝置，嘆指「呢啲嘢竟然我哋自己去做。」<br>鄭經翰又指雄濤由籌備至今足足拖了三年，批評政府「唔鼓勵人做生意」。</p><p>「希望喺電台界做一次大改革」</p><p>【本報訊】雄濤廣播試播期間已屢創新猷，開設的七條音樂頻道全天候沒有廣告及主持人「干預」，讓聽眾一氣呵成收聽粵曲及菲律賓等冷門歌曲。鄭經翰預告正式開台時更有「秘密武器」，令聽眾耳目一新，暫時能夠透露的只有24小時新聞及主打退休人士的頻道；他最拿手的烽煙節目，自然成為雄濤的主打頻道。</p><p>不會偏袒政府</p><p>名嘴出身的鄭經翰指現時走在街上，不時被問及何時再開咪，「（因此）雄濤第時最主打嘅台，當然係talkradio啦，我哋搵錢都係靠嗰度；我如果唔做（主持），冇人投資、亦會少咗人買收音機啦。」雖然被指為「煲呔針」，但他強調再開咪時不會對政府偏袒，「如果唔係伸張正義，鬼聽你咩？你只係做支針嘅話，至多咪畀個荷蘭水蓋你，有鬼用？」<br>除了他這個「台柱」，其他有望成為雄濤主持人者還包括林毓華、梁繼章、蘇絲黃以及一些仍然在廣播機構任職的人，鄭經翰聲言只要雄濤「一吹雞」，以上主持即「埋位」，並強調會在內容節目上有變革，「希望喺電台界做一次大改革」。</p></body></html>