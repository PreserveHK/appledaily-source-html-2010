<html><header><meta charset="utf-8"><title>特稿途人為嫲孫撐傘擋雨</title></header><body><h1>特稿<br>途人為嫲孫撐傘擋雨</h1><p>「我聽到個女人『呀』一聲，望過去，就見到個女人喺車頭冚……跟住就成個人拋咗出去，跌喺架車前面」。意外發生後，多名男女途人紛紛趨前協助，有人為兩嫲孫撐傘擋雨，得知男嬰並無大礙都鬆一口氣。<br>住在附近的男街坊表示，事發時剛落街預備食早餐，當他行至寧遠街時，突聽到孭着男孫的陳婦大叫一聲，他順勢望向發聲一方，赫見陳婦與BB撞至飛上車頭冚，當時「架車仲行緊，個女人一路碌，碌上車頭擋風玻璃，隻手抱住BB，車一停，跟住就成個人拋咗出去，跌喺架車前面」。當時嫲嫲兩手仍緊抱愛孫。<br>此時多名熱心途人紛紛為兩嫲孫撐傘擋雨，有人安慰重傷婦人，有人輕拍她懷內的男嬰，只見男嬰未有哭鬧，眯着眼似睡還醒的。直至救護員為男嬰檢查，發現沒有受傷，小心翼翼將他抱上救護車後，街坊才鬆了一口氣，大呼：「好彩個BB冇事！」<br>本報記者</p></body></html>