<html><header><meta charset="utf-8"><title>老公舊女友情傷抑鬱樂基兒：我希望舒淇開心</title></header><body><h1>老公舊女友情傷抑鬱<br>樂基兒：我希望舒淇開心</h1><p>樂基兒、蘇永康、Joycelyn和老公Anthony前晚在金鐘為愛彼錶示範新錶，其中Anthony所戴的二百多萬鑽錶最貴。樂基兒表示老公黎明下月生日時在內地工作，她暫未想到要送甚麼禮物。</p><p>「呢啲係佢嘅回憶」</p><p>談到舒淇表示當日與黎明分手後患上抑鬱症，樂基兒說：「佢家仲有？我希望唔只佢，所有人都搵到令自己開心快樂嘅人。」她謂自己與黎明拍拖已是很久前的事，開心不開心她都不記得，也不該在這時候提起，她又說：「我希望每個人包括舒淇都開心。」問她是否在對的時間找到對的人？樂基兒學黎明說金句：「未到死唔會知道自己選擇啱定錯，我家唔會咁諗，livenow。」<br>舒淇都不應提起舊事？樂基兒說：「如果當時真係咁，就希望佢忘記過去。」她也要放下？樂基兒謂：「呢啲係佢嘅回憶，我唔會因為咁而唔開心，我都三十幾歲人，Leon都四十幾歲，如果firstlove係我就好笑。」同場蘇永康談到四台聯頒音樂大獎停辦一年，他謂：「參選歌手唔齊全，選舉都冇意思，等個個落場跑先一齊玩囉，個個頒獎禮有自己準則，冇話公唔公平，係講好唔好睇啫。」<br>採訪：王連連　攝影：陳志嵐</p></body></html>