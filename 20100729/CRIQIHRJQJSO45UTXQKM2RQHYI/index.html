<html><header><meta charset="utf-8"><title>消費blog：HelloKitty8月澳門揭秘</title></header><body><h1>消費blog：HelloKitty8月澳門揭秘</h1><p>小妹係HelloKitty迷，但對佢嘅身世都係一知半解，澳門旅遊塔嘅PR君女噚日同小妹報料，話旅遊塔即日起到8月底舉辦一個名叫「RoadtobecomeaSuperStar」嘅HelloKitty前傳展覽，畀一眾旅客同粉絲窺探HelloKitty鮮為人知嘅「發迹史」喎。</p><p>推特色套餐甜品</p><p>君女話，展覽會擺放HelloKitty嘅星光手印、曾獲得嘅獎項，甚至佢嘅後台私家重地，同埋登台穿戴嘅衣飾，仲特別設下攝影棚同「天橋」，畀粉絲可以同HelloKitty一齊擺pose影相，嘗試吓行catwalk的滋味。展覽開放時間係朝早11點至晚上7點，入場費30元（澳門幣．下同）。<br>君女又話，展覽期間，塔內食肆音樂豆咖啡餐廳，會推出多款特色HelloKitty套餐同甜品。小妹見到一啲HelloKitty造型嘅芝士蛋糕、心太軟、牛扒等等，都唔係幾捨得食。<br>君女仲話，旅遊塔同噴射飛航合作，推出三款特別版「HelloKitty電子船票」套餐，好有收藏價值，套餐內容包括有單程港澳船票、HelloKitty午餐袋、展覽入場券等等，每位204元；雙程船費套餐售400元，連一晚酒店每位658元起。<br><br>電郵：mailto:shoppingjing@appledaily.com</p></body></html>