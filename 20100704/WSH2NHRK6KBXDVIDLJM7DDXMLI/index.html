<html><header><meta charset="utf-8"><title>MatchAnalysis：加納更勝一籌 - 曾偉忠</title></header><body><h1>MatchAnalysis：加納更勝一籌 - 曾偉忠</h1><p>烏拉圭戲劇性淘汰加納出局，除有運氣之助，還要歸功於前鋒蘇亞雷斯「捨己救國」，最終出手護空門，還要對手射失12碼，繼而在互射12碼取勝。<br>從慢鏡所見，加納的最後一擊，在蘇亞雷斯出手拍波護空門前，其實已有烏拉圭球員救過空門，大難不死之後，蘇亞雷斯已無選擇，決定博一博，因為唔拍就輸梗，拍出還可博球證睇唔到；結果他雖無法避免領紅牌，但博到對手射唔入12碼，繼而在互射12碼贏波晉級。<br>論表現，其實加納是略勝烏拉圭一籌，像首場8強賽巴西對荷蘭一樣，巴西是較佳一隊，只是比賽還會受到其他因素影響戰局，故勝負已不是實力這樣簡單。<br>文：曾偉忠<br>香港隊教練<br>電郵：mailto:sport@appledaily.com</p></body></html>