<html><header><meta charset="utf-8"><title>黃秋生寸o靚模性工作者</title></header><body><h1>黃秋生寸o靚模性工作者</h1><p>黃秋生昨日在中環出席活動時狂轟o靚模，他火爆地說：「真係群妖亂舞，好似水滸傳洪太尉將封條解開妖氣冲天，事業線都冲天！根本係挑戰香港人道德觀念底線。就算妓女上街遊行，都會着到封頸。」對於有o靚模拍攝意識不良片段放上網，秋生寸爆說：「佢哋好聰明但好踩界，做到好似係犧牲者。不如佢哋喺隔籬搞個十三妹起義啦！出本相書，睇全相，睇吓事業線有幾深囉！」<br>至昨晚黃秋生繼續狂鬧周秀娜說：「佢有小聰明，冇大智慧，讀得書少係咁o架囉。謾罵唔係宣傳手法，佢EQ好高，但呢個行業嘅遊戲規則唔係咁，如果我拍三級片，就係三級片，唔係藝術同色彩嘅界線。」</p><p>「去搵紫藤申訴」</p><p>黃秋生又狂寸o靚模，應該向專為性工作者爭取權益的組織紫藤申訴，又舉咖啡店不准飲酒做比喻，指o靚模出copybook等同將酒倒入水樽帶入場，撩人報警。<br>採訪、攝影：梁錦雯</p></body></html>