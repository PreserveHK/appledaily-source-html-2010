<html><header><meta charset="utf-8"><title>沉厚咆哮Vs瀟灑轉波　寶馬M3兩極玩味</title></header><body><h1>沉厚咆哮Vs瀟灑轉波　寶馬M3兩極玩味</h1><p>BMWM3就嚟轉新款，呢架長青中價車王，車格可以不盡相同，由03款直六限量辣版，到08款V8開篷白馬王子，喺二手市場都屬搶手貨，今日一次過Show晒兩架車格走極端嘅M3，新淨靚仔之餘，最吸引嘅係夠抵玩。<br><br>記者：徐影龍<br>攝影：譚盈傑<br>Model：Alia@PureModels</p><p>Martin（M3資深玩家）</p><p>最鍾意CSL版嘅操控，馬力輸出比較好，尤其引擎隔籬個巨型風箱，一畀油嗰種沉厚咆哮好實好響，呢點都係同期M3所欠缺嘅！</p><p>激罕　全港僅8部</p><p>03年M3已經打低不少一百萬樓下的車王，當年這款CSL版，全球限量1,400部，香港亦只得8部配額，相信都幾難同人撞款，今日都是在機緣下試到這架傳說中的CSL。罕有之餘，也是寶馬首款身價過百萬的M3，比普通版差不多貴25%，皆因全身大改造，不但頭尾包圍極度惡形惡相，身上更多處改成碳纖物料，難度最高是車頂，面積大兼有弧度，又要考慮車架剛強性，加上頭尾冚都採用大幅偷輕的纖維物料，令CSL版比普通版更輕更靈活，變相馬力更大。今時今日的寶馬，已好少見到這類「飛仔」Feel的設計。</p><p>03年製造</p><p>3,246cc/360匹<br>行駛約1.3萬公里<br>當年新車價：約$1,250,000<br>二手市價：$598,000</p><p>MichaelShum（著名車評人）</p><p>寶馬嘅電子科技毋庸置疑，個DCT波箱同一堆電子輔助的確好Work，令到普通人都有番咁上下水準。</p><p>瀟灑　開篷做公子</p><p>舊款M3有原始力量感，近代則反打高科技規格戰，換上更霸更狂的V8引擎，馬力爆到上420匹，基本上不落Track都好難榨乾其Power。狂野之外有斯文瀟灑的糖衣包裝，全白車身配硬頂開篷，由公主道戰車變身吳彥祖女王，都只需20秒完成開篷，絕對是有姿勢有實際的白馬王子。<br>全車近乎全原廠，只是多了一堆M-Sport夢幻Parts，寶馬迷一見這個「M」字Logo，一定發晒癲。最正是已換上DCT波箱（雙離合器），轉波仲識自動補油，駕馭這架420匹猛獸，一樣可以好Smooth好順，適合要瀟灑的公子哥兒。</p><p>08年製造</p><p>4,200cc/420匹<br>行駛約1.5萬公里<br>當年新車價：約$1,600,000<br>二手市價：$1,080,000</p><p>查詢：名車匯FormulaWonAutomobile（31102718）</p></body></html>