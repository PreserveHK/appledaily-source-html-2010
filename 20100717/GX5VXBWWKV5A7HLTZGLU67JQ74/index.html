<html><header><meta charset="utf-8"><title>潮館：MichaelLau鞋先生講故事</title></header><body><h1>潮館：MichaelLau鞋先生講故事</h1><p>「Figure之父」MichaelLau絕對是kidult一名，愛於藝術及商業中踩鋼線，最近「劉米高」將他創作的Mr.Shoe人物作藝術展覽，融入時裝品牌、卡通人物，到經典電影等元素，打造110隻6吋鞋先生figure藝術展品，結合文化集體回憶之餘，同時表達了現今追求名牌crossover的氾濫，也行出一片街頭當代藝術文化的天地。<br>撰文：梁錦雯
</p><p>香港土生土長的「Figure之父」MichaelLau玩出一片天地，10年前經典的Gardener搪膠公仔作品揚名，連巴黎玩具博物館都有其作品展覽，由kidult潮人躋身成為街頭派別的當代藝術家。只肯真人露相卻不留名的「劉米高」笑言創業由玩figure玩到癲開始：「細個冇錢買玩具，到大個就瘋狂玩12吋G.I.Joefigure公仔，可以用玩到癲咗嚟形容自己，咪索性自己開始整figure玩具。」</p><p>展現青年波鞋文化</p><p>MichaelLau的創作雖然天馬行空，但也有港人自力更生的故事，如他五年前創作的Mr.Shoe（鞋先生）卡通人物故事：「Mr.Shoe發現冇鞋着好麻煩，之後去鞋店買鞋俾人取笑點解要買鞋，最後自己造鞋，仲開埋鞋店，當中都係少少自己嘅經歷，好似自己創作冇人支持，咪自資搞展覽，想做啲事要自力更生唔求人。」<br>MichaelLau自言其作品一向都是在藝術與商業間踩鋼線，如今日開始、為期兩星期在K11購物藝術館舉行的名為MiXTRAShoeShop（Sample）展覽，便是表表者：「靈感以年輕人嘅波鞋文化，以Nike嘅經典型號AirForceOne作藍圖，創作咗110隻6吋高的figure，當中有從名牌LV、Gucci、Hermes、Tiffany、ABathingApe、Undercover，到經典電影如《星球大戰》人物，《發條橙》到卡通人物如小露寶，藍精靈、高達等，可算係生活文化集體回憶，同樣想表達一個訊息，覺得時下年輕人鍾意crossover，crossover程度達到氾濫，如果crossover做到1＋1=3咪好，不過我覺得家唔係。」
</p><p>盼進駐香港博物館</p><p>問到Michael最心儀的偶像，他首選鬼才導演添布頓（TimBurton）：「佢好有個人風格，黑色得嚟又有幽默感，仲會有訊息傳達，自己因為咁希望可以嘗試動畫創作。」MichaelLau現埋手其icon作品Gardener的10周年展覽，問他會否期望作品成為香港博物館的展品，他說：「梗係想，但香港嘅博物館邊會拎一個地方做呢樣嘢，不過家internet嘅平台咁大，可以喺呢方面發展，全世界啲人都可以睇到我作品。」<br>場地：MiXTRA'sGallery（尖沙嘴K11購物藝術館）</p><p>話你知：K11集合110小鞋子</p><p>MichaelLau今次與MiXTRA於K11舉行為期兩周的「Mixtra.ShoeShop（Sample）」展覽，是繼東京（澀谷Parco展覽館）、倫敦的MaharishiGPS23店及北京798藝術區後，第四個展覽的城市，除展示其110隻6吋高的鞋先生figure外，更成立為期兩周的popupstore。<br>展館盡顯MichaelLau心愛的Mr.Shoe佈置，藍色室內設計，放了MichaelLau私伙的60年代丹麥木家具，掛滿了Mr.Shoe的插圖相框，仿照經典Mr.Man造型的Mr.ShoeShop（Sample）木刻掛畫，鞋盒、紙盒等。MichaelLau更為此展覽設計了以Mr.Shoe為藍圖的別注期限tee、totebag、手錶、手帶及匙扣等，而K11商場內更放置了12呎巨型的Mr.Shoe裝置藝術。</p><p>人物誌：搪膠公仔領導潮人</p><p>70後的MichaelLau是土生土長的街頭當代藝術家，以urban派搪膠公仔聞名，成為潮流玩具教父，其著名創作包括Gardener系列、crazychildren到Mr.Shoe等，更與不同界別合作，如「林狗」林海峰、麥俊龍、葛民輝、LMF等，更與時裝品牌如Nike，I.T.，Diesel等crossover。於08年1月份的美國《福布斯》中「20TrendsSweepingtheGlobe」，推舉他為創立及推舉搪膠人形figure潮流的領導人物。同年，MichaelLau更是首位藝術家獲邀設計中國小輪車國家隊北京奧運參賽服及比賽用鞋。
</p></body></html>