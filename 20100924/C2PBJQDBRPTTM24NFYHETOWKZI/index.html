<html><header><meta charset="utf-8"><title>MandyLieu　天冷Fur熱</title></header><body><h1>MandyLieu　天冷Fur熱</h1><p>不是日日逛中環整份薪金奉獻各大品牌就能自命時裝人，個「忍」字你識寫未先？着高踭鞋忍仆忍痛故作從容，死縮爛縮擠入窄身裙乞嗤都唔敢打，大熱天時堅守Layering信念扮瀟灑不滴一汗……得道前先要百忍成金，未受過一點皮肉之苦又點算真正的Fashionista，今日25℃下披Fur上陣的時裝死士又是誰？MandyLieu是也。<br><br>記者：吳允冲<br>攝影：陳陶鈞<br>Makeup&amp;Hair：WillOr&amp;Tommy<br>（http://hk.myblog.yahoo.com/willormakeup　）</p><p>毛一不缺</p><p>「其實真係好少機會着Fur。」生於熱帶馬來西亞現定居香港，Mandy自命與Fur絕緣，穿Fur的機會或許要等為旅遊節目出訪北海道之時。是次為又一城《MetropolitanChic》與一班台模和本地名模聯手示範秋冬新裝，人肉衣架以本季MustHave元素裝身，Mandy便以4款FurLook亮相，日系JILLSTUART、德國ESCADASPORT、港女VivienneTam及Charcoal都見毛皮蹤影，證明此冬Fur風吹得正盛，羊毛、小牛毛、兔毛……RealFur、FauxFur「毛」一不缺，不約而同的是，以Monochrome素色為主色調。</p><p>小毛勝大毛</p><p>講真，厚重Fur大褸之於香港，用武之地甚小，仲要花時間心機打理呢！稍一不慎，MixandMatch得不留神，唔覺意穿出了名媛闊太味，好易出事。相反，從小毛開始入手，主攻毛毛點綴的Accessories或Booties，唔使望天打卦等天氣轉凍先Show得，要知道Fur帽、Fur手袋、FurBelt……小小一片Fur已可增添華麗而Feminine的秋冬Feel，或轉攻毛毛Boots將全身重心放在腳上，「掃把腳」戲劇效果十足，Chic之餘又有女人味。</p><p>Mandy秋冬衣道<br>1.AnimalPrint</p><p>「真係今季嘅MustHave！不但可以着得大膽啲，而且AnimalPrint嘅鞋唔會過時，不過千祈唔好又襯喱士又襯花，唔好Overdo，識得Mix&amp;Match就得。豹紋嘅Jacket無乜人夠膽着，其實襯PencilSkirt可DressUp，配牛仔褲、SkinnyJeans又可以DressDown，好易襯！」</p><p>2.CamelColour</p><p>「之前去韓國買咗件Fitted的黑色TailoredJacket，入面嘅Lining係BeigeColour。NudeColour、CamelColour嘅Turtleneck都會ComeBack，襯高腰褲已經可以好Simple好Elegant，仲好保暖。」</p><p>3.Military</p><p>「秋天MilitaryTrend真係好Hit，MilitaryBoots可以揀有特別Details嘅，冬天用來襯牛仔褲。」</p><p>Bally（22657100）<br>Charcoal（31055931）<br>DKNY（22657982）<br>ESCADASPORT（22658859）<br>JILLSTUART（22658060）<br>MarcbyMarcJacobs（27777101）<br>PatriziaPepe（22657080）<br>VivienneTam（22658381）</p></body></html>