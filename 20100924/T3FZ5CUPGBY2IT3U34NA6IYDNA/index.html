<html><header><meta charset="utf-8"><title>滑鼠入車櫳　越捽越好玩</title></header><body><h1>滑鼠入車櫳　越捽越好玩</h1><p>SUV車系中，一向喜歡LEXUS的RX系列，外形、操控及舒適度，不比歐洲品牌輸蝕。今年開發全新型號RX270，以2.7公升引擎吸引一眾車主，唔止價錢更易Touch，新增的屏幕操控按鈕可360度轉向，原來一樣咁好Touch。<br><br>記者：許維雅<br>攝影：陳陶鈞<br>Model：Tiffany</p><p>豪華配備全面升級</p><p>不少車主駕駛幾年房車後都會轉駕SUV，貪車廂空間較大，也貪車身夠高，駕駛視線清晰舒服，感覺有型好多。RX270當然有齊以上優點，用相若價錢，希望引誘駕駛開中價歐洲車的車主過檔，豪華配備要同時Upgrade才夠說服力。<br>當中全新設計的遙距觸感操控儀（RemoteTouch），好似一隻滑鼠仔般隨意360度走動，用來控制重新設計的8吋多功能顯示屏，配合色彩更豐富的目錄、畫面更靚的GPS導航系統地圖，操作簡單，也很易看到行車資料，令人覺得越玩越過癮，差點以為自己對住部電腦上住網。此外，投射於擋風玻璃之上的顯示屏亦加以改良，新增了顯示音響及導航資料功能，令車主駕車時更專心。而主動式轉向頭燈、後泊鏡頭、定速巡航等大部份豪華配備全部一應俱全，看得出凌志立心跟歐洲品牌一拼的決心。
</p><p>軚感更勝歐洲車</p><p>車系要擴闊版圖領域，增強佔有率，從低入手似乎已成為近年大勢所趨，又一新例子就是LEXUSSUV的RX家族，由原來只得RX350及450h兩位成員，今年多添一個細佬RX270，縮細引擎容積至2.7公升，令車價降低至43萬幾起，從而吸納更廣闊的客路。<br>無可否認RX車系的評價一向不俗，如何操控自如、內櫳怎樣舒適，我亦於長測時親身感受過，不過只是估不到代理皇冠車行亦對RX270如此信心十足，主動找來駕駛了十多年歐洲車的鄭先生一試新車及提供意見。</p><p>入彎夠紮實</p><p>鄭先生知道有半小時試車時間，二話不說由何文田經山路往將軍澳來回飆了一轉，十分認真，「幾好！真係唔錯！以我揸開寶馬X5嚟講，分別真係唔算太大，力量夠，入彎感覺幾紮實，我最欣賞佢嘅軚感，若然要泊位掉頭，一定舒服過軚感偏重嘅X5。我更發覺現今新一代歐及日品牌汽車的差距真的越來越細了！」</p><p>LEXUSRX270規格</p><p>引擎：2,672cc直四DOHC雙VVT-i<br>馬力：188ps/5,800rpm<br>扭力：252Nm/4,200rpm<br>傳動：六前速電子控制自動波前驅<br>售價：$469,980（Ultimate版）<br>查詢：25119430（凌志陳列室）</p></body></html>