<html><header><meta charset="utf-8"><title>Baby遭2000人湧埋身嚇親腰斬活動</title></header><body><h1>Baby遭2000人湧埋身<br>嚇親腰斬活動</h1><p>【深圳直擊】Angelababy（楊穎）昨日在深圳出席手機活動，因逾二千人洶湧圍觀而腰斬，Baby更由20名保安築成人鏈護送，如女皇出巡般離開。Baby透露中秋夜在工作中度過，未有與男友黃曉明人月兩團圓，笑言暫時以月餅頂住海綿蛋糕之餘，反而更擔心生病的愛犬。</p><p>潮模Angelababy近月忙於在內地拍攝電影，昨日抽空現身深圳萬象城，出席Nokia手機活動。身穿單肩泰山短裙的Baby現身會場，吸引逾二千人洶湧圍觀，原本安排Baby在台上與粉絲玩遊戲的環節，也臨時取消，Baby最後還如女皇出巡般，要由20名保安築成人鏈護送離開。</p><p>不怕鹹豬手</p><p>Baby也笑言有點受驚：「都有少少嚇親，走嗰時有工作人員跣親，都擔心安全。」問到會否害怕人群眾多被鹹豬手，她說：「知道人多會留意衣着，唔會着tube，佢哋係粉絲熱情，想伸手接近多啲，如果有人非禮，咁多人唔會走得甩。」</p><p>擔心愛犬病</p><p>問到Baby中秋如何度過，她說：「都係工作中度過，同工作人員一齊食飯，因為呢幾個月都係忙拍戲。」有否與男友黃曉明慶祝，她說：「冇，工作，自己就SMS咗屋企人，同埋呢排都擔心隻狗病咗。」問她今年未能人月兩團圓，她說：「今年中秋只有工作同月餅。」記者再取笑她以月餅代替海綿蛋糕，她說：「要用餅頂住，只要同屋企人一齊，唔係中秋都會好開心。」<br>採訪、攝影：FayeLam</p></body></html>