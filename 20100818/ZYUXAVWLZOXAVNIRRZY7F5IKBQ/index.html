<html><header><meta charset="utf-8"><title>寫真事務所：Extreme!膠膠HD攝錄</title></header><body><h1>寫真事務所：Extreme!膠膠HD攝錄</h1><p>OregonScientific！香港腦場都見唔少佢嘅產品，最近網上公佈推全天候FullHD攝錄機－－ATC9K（300美金/約$2,332港元），睇樣輸晒！好腦場Feel，真係膠膠哋，不過1,920×1,080@30fps、720p@60fps、500萬像素靜態相，再兼三防20米深潛，設計師話明俾你上山下海，玩ExtremeSports時用。<br>當記者睇見佢個1.5"背屏，心生一句：「不如唔好畀啦！」，不過據知佢竟內置6軸空間感應G-Sensor，如果再加錢買個GPSSensor（70美金/約$544港元），再透過電腦軟件，竟然可以在GoogleMaps或GoogleEarth等地圖上，重播你行過的線路圖，連地點、速度、距離等資料都齊晒，對於背囊客、單車友，甚或越野車發燒友，喜歡周圍旅遊人士，真係幾有用。<br><br>記者：朱崇德<br><br>網址：http://www2.oregonscientific.com/</p></body></html>