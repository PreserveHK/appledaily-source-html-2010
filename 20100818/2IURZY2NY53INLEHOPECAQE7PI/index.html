<html><header><meta charset="utf-8"><title>求驗客手記：費達拿玩雜技吓吓中 - 求驗客</title></header><body><h1>求驗客手記：費達拿玩雜技吓吓中 - 求驗客</h1><p>網球手費達拿（圖）雖然啱啱喺多倫多舉行嘅羅渣士盃決賽輸咗俾梅禮，似乎換咗教練都冇乜起色。不過，呢名前「1哥」嘅球技真係好勁，以上個月佢替某剃刀製造商拍廣告為例，喺拍攝中途休息期間，佢就叫一名工作人員喺頭頂放水壺，然後發球將個水壺打落嚟。費拿達示範咗幾次都做得到，真係百發百中o架！他日費達拿掛拍之後，不妨去馬戲團表演一下！</p></body></html>