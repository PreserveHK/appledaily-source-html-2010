<html><header><meta charset="utf-8"><title>手機號碼外洩飽受困擾陳法拉半夜收醉酒佬電話</title></header><body><h1>手機號碼外洩飽受困擾<br>陳法拉半夜收醉酒佬電話</h1><p>個人私隱外洩問題越來越嚴重，陳法拉昨日出席手機活動，也自爆受手機號碼外洩之苦。她近半年遭受無名fans滋擾，一日一個不發聲的中午來電，令她甚覺麻煩，她還試過半夜收到醉酒佬電話。</p><p>陳法拉、CaraG.、新人倪晨曦和高鈞賢等，昨日在尖沙嘴出席HTC手機發佈會。陳法拉自爆曾遺失手機，但對藝人朋友的電話一向小心處理，她說：「全部都係用代號、化名，有時自己都唔記得係邊個打邊個。男朋友嘅都係用好普通嘅名，有時打嚟，大家以為佢係工作人員。」</p><p>曾網上流傳</p><p>現時個人私隱很容易外洩，陳法拉指自己的手機號碼都曾在網上流傳，至今仍受到困擾，她說：「大半年前開始，每日中午就有人打嚟，但唔出聲，轉頭就收線。我有諗過報警，但又唔想冇咗個號碼，我又試過叫劇組啲男仔幫我聽，粗聲粗氣咁，希望嚇走嗰個人，但都冇用，希望啲fans自律啦！」她又謂曾半夜收過醉酒佬致電，查問她是否陳法拉，令她頗為驚訝。</p><p>CaraG.轉做VJ</p><p>陳法拉和Neway大少男友薛世恒感情穩定，問到Neway二少薛嘉麟女友諸葛梓岐，近期準備攻日出唱片，陳法拉聞言即收起笑容說：「有睇新聞，冇聽過佢唱歌。」是否支持？她說：「人哋嘅新聞，唔講太多喇。」<br>此外，剛從澳洲參加3萬人音樂節的CaraG.，計劃轉型做VJ。港男出身的高鈞賢，對今屆港男選舉惹風波及被指歧視男性，他也支持加入男評判，他說：「港姐都有女評判啦，希望未來會一半一半。」<br>採訪：RitaLeung<br>攝影：DickyChan</p></body></html>