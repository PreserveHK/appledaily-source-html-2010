<html><header><meta charset="utf-8"><title>消費blog：上網搵當地團遊埃及</title></header><body><h1>消費blog：上網搵當地團遊埃及</h1><p>睇完《SexandtheCity2》好想學佢哋去沙漠，於是決定去埃及！但睇咗新聞唔敢潛水，同事Christine都想去，但唔想跟團咁死板：「可惜家姐話自由行好麻煩，成日要防俾人呃。」James試過騎駱駝，講明10美元，但騎完想落嚟，話要畀多10美元，因為「10蚊上，10蚊落」。<br>朋友同《LonelyPlanet》都推介上網搵當地localtour，可度身訂做行程，一對情侶或者成班朋友都可以組團。我揀咗Solar，貪佢喺台灣同北京有分店，知道中國人腌尖。通咗幾次電郵，我哋5個人揀咗11天團（唔計搭飛機），遊覽開羅、洛索、阿斯旺，最厲害係有香港旅行團好少有嘅沙漠露宿，仲有大廚隨團，飲住咖啡睇日落、星星，又會坐郵輪遊尼羅河。睇雜誌話最hit係傳統泥屋裝修到好型嘅MudHouse，Solar佢都可以安排參觀，仲話可以到民居開餐。</p><p>貨比三家更着數</p><p>團費每人1千美元多啲（約$8,000），計埋景點費、旅遊巴、5星酒店、郵輪、三餐、司機、助手，同講中文導遊。機票另計，我揀韓航去埃及連稅$6,000，3程內陸機就約$3,000，未必平過香港跟團，但可能平過自由行。<br>記住問清楚，白紙黑字免爭拗。solar嘅網頁 http://www.solarempiretravel.com </p><p>，電郵mailto:cairo@solarempiretravel.com。可以問多幾間格價， http://www.travco.com，http://www.backpackerconcierge.com。年尾去完再同大家直擊。 <br><br>電郵：mailto:shoppingjing@appledaily.com</p></body></html>