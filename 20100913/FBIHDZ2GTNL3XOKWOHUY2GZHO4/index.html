<html><header><meta charset="utf-8"><title>海嘯買倚巒撈底稱王　親述買樓秘訣名人專訪：馬榮成吼準調整期入市</title></header><body><h1>海嘯買倚巒撈底稱王　親述買樓秘訣<br>名人專訪：馬榮成吼準調整期入市</h1><p>近月政府出招打壓樓市，但豪宅仍創天價，樓市是否已出現泡沫？08年金融海嘯，一筆過以7600萬元，摸底購入山頂倚巒的漫畫家馬榮成說：「任何嘢去到最高嘅地方，都會有調整，我們要掌握佢嘅調整期。」這位海嘯撈底王親述買樓秘訣。<br>記者：陳皓怡</p><p>近日樓價越升越有，多個屋苑的樓價紛突破97價，樓市泡沫之說高唱入雲，馬榮成接受本報專訪時說︰「再升未必樂觀，家陣升到澎澎聲，如果平穩番少少，會好點！」不過，他補充：「當然要分開嗰市嚟睇，豪宅同埋小型單位係有分別嘅。」可能因為這個原因，他未待樓市平穩，已率先入市，斥資逾7400萬元購入新地（016）位於鴨脷洲的新盤南灣兩個特色單位。</p><p>記者（記）　馬榮成（馬）<br><br>記：不怕樓市會出現調整？<br>馬：任何嘢去到最高的地方，都會有調整，我們要掌握它的調整期。<br><br>記：對後市有信心嗎?<br>馬：對香港有信心，香港面對世界各地嘅金融風暴，都好多時回復過來，有很大嘅能力backup（支持）住佢。</p><p>樓市逾兩成機會　出現調整</p><p>記：現時看，有沒有大跌市的機會?<br>馬：還有逾20%（機會）。不過，任何時間都只可叫作調整，任何嘢去到最高嘅地方，要掌握佢嘅調整期。97是一個調整，02年金融風暴調整，經過10至20年。89民運都是一個調整，都跌得好緊要。<br><br>記：樓市尚未平穩，便買入南灣單位，是否對本港物業前景樂觀？<br>馬：我對香港物業都幾樂觀，買人民幣話升值，美金驚貶值，日圓又話冇息。看投資工具，股票、基金要睇好多嘢，投資物業最簡單，得一樣嘢。如果經濟許可，這是比較容易。撈底買入倚巒，現時賬面已賺超過一倍，其實馬榮成一向有投資物業，並非單單等待撈底機會。像較早前入市購買南灣特色單位，作長線收租。對於物業投資，他有一套獨家的心得。</p><p>入市睇價錢呎數　利覓租客</p><p>記：你購買南灣時，選擇了特色單位，有特別原因嗎？<br>馬：我買樓第一睇價錢；第二係呎數，呢個（南灣）特式戶呎數不大，有2000幾呎，找租客較容易。收租咁多年，知道邊個呎數，較容易找到客源。<br><br>記：無論係倚巒，抑或係南灣，發展商都是新地，又有特別原因嗎？<br>馬：我投資不一定睇發展商，但發展商的確影響投資，一個盤佢哋要部署整件事，佢哋嘅樓製作，好影響質素。<br><br>記：如果要入市，你有何建議？<br>馬：每個人投資不一樣，因為各人經濟條件不一樣。前景、外圍環境，個人承擔能力得唔得，息口、租金回報、有冇客源、本身物業有無升值空間、地點，所有因素都必須要整體評估。<br><br>記：你如何分配時間去投資物業呢？<br>馬：最多時間，用喺寫稿同埋公司出版；投資物業，要經常留意事情，睇多啲報紙，做多啲數據。想投資邊個地方，必須對嗰個區熟悉，嗰個區嘅運作，道路好唔好，人好唔好，這些都很重要。<br>最後，馬榮成形容自己是保守投資者，買樓大部份都以現金支付樓價。對於香港首富李嘉誠早前提醒有意置業人士，最好已儲到五至六成首期，才去買樓，馬榮成說：「個人來說，保守過李嘉誠，唔鍾意擁有咁多嘢，但欠住一身債，咁寫畫好唔暢快，唔想咁樣選擇人生。如果日日借錢去炒樓，緊張個市，咁樣度日，會過得好唔暢快。」不過，他不反對其他人這樣做，「若覺得好刺激、好快樂又夠膽嘅話，可以試吓。」</p><p>累積經驗<br>投資親力親為拒絕買基金</p><p>一對巧手，為馬榮成畫出彩虹，繪出財富，但他深明只有投資才能保存財富。<br>「投資是擁有後必須做的事。擁有是一種麻煩，有3個老婆很煩，但有4架車都要走去買，有錢去買幾樣嘢，就要面對，有些事不可以不面對，因人生希望擁有，擁有後，便要面對擁有後的問題，所以要學投資。」<br>「擁有是要累積好多智慧，如明天中頭獎，突然擁有，未必可以keep好耐，一點一滴擁有1000萬元，一定識點樣控制1000萬元，這是一個過程。」投資是如何學習得來？「投資經驗全都是實戰，看書是空談。」
</p><p>「自己買　輸都知點解輸」</p><p>正因如此，雖然工作繁忙，但馬榮成堅持投資必須親力親為，原因是即使虧損，也要從失敗中吸取經驗。「有人問我買唔買基金，我話唔買。如果要買基金，不如自己去買，輸都知自己點解輸，基金很煩，跌了，究竟買咩跌都唔知。投資不要懶到咁樣，為甚麼仆親都唔知，都要賺番一個結果。買和黃（013）10年不升，都有一個結果，任何嘢賺唔到錢，都係一個經驗，所以不要懶到搵基金做。」<br>雖然拒絕買基金，但在投資物業以外，馬榮成亦有其他投資，「股票、債券、人民幣都有買一點。買人民幣，是方便內地找數，為免港元過份貶值。不過，個人投資比較大比例在樓市；個人習慣，好怕花時間看股票、基金。我會買股票，只有擁有股票，才對恒生指數有點反應，但不想佢起起跌跌。物業投資，收租好容易看到大氣候，生死在於大氣候，感受大氣候良好，不需要太怕。」馬榮成的股票投資組合全部是藍籌股，「盈富基金（2800）由第一日揸到家陣，另有小量近年上市的內銀股。」
</p><p>眼光獨到<br>投資物業20年不敗</p><p>2008年10月，市場最恐慌的日子，馬榮成以7600萬元海嘯價，成功撈底買得超級豪宅倚巒17號屋，當時他接受傳媒訪問時說：「寧願買貴，都唔好買錯。」結果翌日便有買家出價8500萬元向他洽購，單日升值12%。不過，馬榮成並未動容。時至今日，該洋房市值至少達1.65億元，升值逾1.2倍。<br>要馬榮成數代表作，馬榮成不假思索便說：「成功，倚巒！雖然未賣出。因緣際會，當日經紀說，呢個價係必須，雖然市場氣氛話俾你聽係死，但長遠是否好呢?就係咁樣。」</p><p>賬面獲利逾三億</p><p>倚巒一役，為馬榮成贏得本港樓市「海嘯撈底王」的美譽，但這位「撈底王」亦有失敗經驗。談到失敗的買樓投資，他說：「有，我買樓習慣鍾意，例如筲箕灣好平，便買了30個單位。不過，日日為30個單位做嘢，好煩。」<br>總結成敗經驗，馬榮成認為，做任何投資，最重要是兩件事，「要自己鍾意嘅嘢，自己感覺好。其次要計數。」<br>根據土地註冊署資料顯示，90年代以來，馬榮成買賣物業贏多輸少，甚具心得。最經典非倚巒洋房莫屬，身價兩年來升值逾倍。計及馬氏擁有未賣的七項豪宅物業，賬面漲價逾三億。<br>馬榮成多年來買樓集中港島，除了90年初曾購入元朗加州花園洋房外，近年僅07年以2520萬元購入西貢溱喬洋房。1990至2000年，雖然經歷金融風暴，樓價急瀉，但馬榮成期間買賣物業從未輸過，賬面賺走7296萬元。</p><p>搞電子漫畫放眼全球</p><p>以往從事出版業的都希望一紙風行，但隨着網絡科技一日千里，要吸納更多讀者，「電子化」是必然發展。剛於7月舉行的書展，馬榮成的名著《風雲》，推出了iPhone及iPad版，他怎樣看這道「電子漫畫」洪流呢？<br><br>記者（記）　馬榮成（馬）<br><br>記：書展上看到《風雲》iPhone或iPad軟件，有聲有動作，對這產品滿意嗎?<br>馬：坦白說，現在只是第一步，未到最滿意，一定需要由製作到後勤配合，應該有機會做得更好。<br><br>記：你覺得現在的手機，如iPhone、iPad是否已具備成熟條件，做到這個地步？<br>馬：成熟，尤其iPad。看書的感覺很好，夠大，可放大，質素比印刷更好。<br><br>記：怎樣看讀者群，是同一班人？抑或是另一群？<br>馬：這是推出前考慮的，出版人考慮電子版會否影響現時生意模式，出紙會否少了？《風雲》的讀者較成熟，消費力很強，我一個月都出兩本，兩本28元，其實很少錢，買書的人未必轉看電子版，有些兩樣都買。香港讀者不會有很大影響，但海外版權可能有影響，如新加坡、馬來西亞、台灣。</p><p>增特別效果　撼盜版</p><p>記：為甚麼？因為閱讀習慣不同？<br>馬：因為他們（海外讀者）慢點收到書，而且銷售不容易，相反香港人因為買書易，要改變習慣對成年人不容易。做iPhone、iPad漫畫，市場不只香港，是面對世界各地，例如台灣和內地，尤其內地。我們在內地遇到不少困難，收錢難，印刷難，而且內地亦較少報攤，又沒有「回書」制度，拿幾多就要「食晒佢」，由於是小本經營，如果沒有人訂購，報販便不拿書，對連續劇來說比較困難，讀者可能今期看不到就不買。<br><br>記：不過，內地有很多山寨版iPhone，盜版問題嚴重嗎？<br>馬：內地網上看《天下》很容易，習慣看免費漫畫，我們無能為力，當宣傳。將來iPhone版增加Flash和自己特色版，比平面較難Copy。<br><br>記：怎樣定價？<br>馬：不想定得太貴，定低點接近印刷版本，是生意策略。不過，定得太便宜，會影響印刷版，這個我會介意。<br><br>記：iPhone版本，蘋果公司要三七分佣，合理嗎？<br>馬：沒有合理與否，要用別人的平台，他有他的優點，要畀入場費，等如去便利店上書都要畀錢。<br><br>記：好多大老闆對創作行業不看好，iPad是否出路？<br>馬：根本冇得擋，上網看《風雲》，今日出版，晚上網站都有。出版有兩個原則，希望收錢，有生意才能維生；作為漫畫家，想多點人看，只有這樣才開心。</p><p>馬榮成簡歷</p><p>‧1961：香港出生，祖籍潮陽，父親於三歲多時病逝，童年於油塘徙置區長大<br>‧1976：14歲輟學後，毅然投稿，後被取錄。先後加入漫畫公司喜報、金漫畫、青報及新浪潮等任學徒或助理，76年發表第一部作品《白日夢》<br>‧1982：加入玉郎集團，編繪早期作品《中華英雄》，一年後成為全港銷量最高漫畫書<br>‧1989：年初與助手遇刀手伏擊，馬氏右手被狂斬受重創。同年約滿後即離開玉郎及成立天下出版，先後出版《天下畫集》、長篇漫畫《黑豹列傳》等。《風雲》已出版逾十年<br>‧1998：電影《風雲》上映，成為該年票房冠軍，及後更製作成電腦遊戲。同年，搬入山頂布力徑獨立屋居住<br>‧2008：同年11月，以$7600萬買入山頂倚巒17號屋，被稱為「撈底王」</p></body></html>