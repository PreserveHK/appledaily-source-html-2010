<html><header><meta charset="utf-8"><title>發燒芒亨女　10分鐘KO爆鎚龍</title></header><body><h1>發燒芒亨女　10分鐘KO爆鎚龍</h1><p>Game界最近吹起芒亨熱，通街都見到人狩獵！仲未參戰？就要留意今日「數碼達人」聖誕送禮Part2，頭獎送10套PSPMonsterHunterPortable3rd，拎住佢上Cafe、入老麥即刻可以開拖！<br><br>記者：許福合<br>攝影：粱細權</p><p>芒亨女　愛艾路貓</p><p>早前Capcom推出《魔物獵人日記之暖呼呼艾路村》，當中好受女孩子喜愛嘅可愛艾路貓，其實都係芒亨重要角色，今次在MHP3rd輔助方面更起到重要作用，所以連帶多咗好多女芒亨！<br>筆者日前就去到旺角一芒亨主題Cafe，正巧遇三名女芒亨三缺一，開局狩獵爆鎚龍，筆者自然立即拎出PSP幫拖。話說呢隻爆鎚龍以高硬度見稱，通常齊腳才有把握應付，而且動作走位特別陰險，隊伍中最好遠近武器齊備，才可以輕鬆啲，而最終我哋用咗約10分鐘KO爆鎚龍，相比我自己用太刀，30分鐘都未必可搞掂，今次真係輕鬆好多喎。</p><p>留意怪物特性</p><p>講到點解佢哋愛芒亨，身穿麒麟裝嘅Yui就話「可以好爽快咁痛打怪獸」，答案有啲暴力，再問着迅龍裝嘅日向：「鍾意芒亨嘅世界觀，特別愛行村莊。」講到高手，要數到身為Cafe店長嘅小藍籃，已經達到HR5，仲拎埋狩獵者稱號，好多男芒亨都未有呢個戰績！在芒亨已經狩獵超過71小時嘅小藍籃，覺得最重要都係多留意怪物特性同動作，佢哋通常都有慣性，熟習就容易掌握進攻時間，而且最重要係唔好貪多，應退則退。</p><p>場地：CafeMatsuri（95751707）	<br>地址：旺角恆隆大廈8樓44樓</p><p>遊戲篇</p><p>第一關：選擇題<br>1.《MHP3rd》是在哪一款遊戲機上推出？</p><p>a.PS3<br>b.XB360<br>c.PSP</p><p>2.文中芒亨女，花了多少時間將爆鎚龍擊倒？</p><p>a.5分鐘<br>b.10分鐘<br>c.15分鐘</p><p>3.二獎送出嘅《DeadRising2》，是哪一款遊戲主機版本？</p><p>a.PS3<br>b.XB360<br>c.PSP</p><p>第二關：考眼光</p><p>作為芒亨粉絲，當然熟悉遊戲角色，以下兩位芒亨女Cosplay，試估出套裝名稱。</p><p>獎品篇<br><br>頭獎</p><p>PSPMHP3rd<br>名額：10名<br>售價：$358</p><p>二獎</p><p>PS3DeadRising2<br>名額：40名<br>售價：$298</p><p>查詢：Capcom（23661001）</p><p>參加辦法</p><p>1.	參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br><br>2.	遊戲時間為今早10時至下午5時，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.	答中所有問題而又最早傳真**的頭10名參加者各得到PSPMonsterHunterPortable3rd一盒，第11-50名參加者各得到PS3DeadRising2一盒。<br><br>4.	如沒有參加者答中全部問題，則以答中最多問題及傳真時間**最早者可獲獎。<br><br>5.	得獎者將有專人通知。<br><br>6.	為公平起見，《蘋果日報》及Capcom員工、家屬不得參加是次遊戲。<br><br>7.	《蘋果日報》對賽果保留最終決定權，參加者不得異議。<br><br>8.	所有獎品之保養由獎品供應商負責，《蘋果日報》概不負責。<br><br>*	參加表格上之姓名須與身份證相同，否則將被取消資格。<br><br>**	以本報傳真機所顯示的時間為準。<br><br>‧必須憑報紙上的參加表格才可以參加遊戲。</p><p>明日預告</p><p>聖誕送禮Part3最終回！將會送出iHome嘅iPhone喇叭iP56，用來聽聖誕歌特別有Mood，有興趣就要留意明日「數碼達人」喇！</p></body></html>