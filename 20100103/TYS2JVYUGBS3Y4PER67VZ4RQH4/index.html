<html><header><meta charset="utf-8"><title>吳鎮宇被捕六小時後保釋「冇同佢衝突　現場有錄影帶」</title></header><body><h1>吳鎮宇被捕六小時後保釋<br>「冇同佢衝突　現場有錄影帶」</h1><p>【本報訊】金馬影帝吳鎮宇前晚在九龍城一間餅店護妻毆打一名男子，因事主報稱被人叉頸及掌摑，致左耳流血，吳鎮宇在涉嫌襲擊罪被捕後，警方將案件改列罪名較重的傷人案。吳鎮宇在警署錄取6小時口供後昨晨獲保釋外出。他昨接受訪問不欲多談，只強調：「自己冇同佢發生衝突，現場有錄影帶（閉路電視）睇番o架。」　記者：戴彩煥、黎志偉</p><p>報稱被吳鎮宇打傷的29歲男子姓明，左耳因血管撕裂流血，吳鎮宇的39歲妻子王麗萍混亂中跣倒不適，送院檢驗發現有發燒但已出院。48歲的吳鎮宇是於前晚7時許駕車載同妻子、菲傭及1歲大兒子，到九龍城福佬村道15號一間以售賣法式麪包及蛋糕馳名的餅店買麪包。吳將車泊於餅店外留守車內，其妻落車入店。<br>吳妻步入餅店後，發現女店員在掃地。吳妻不滿揚起灰塵，叫店員不要掃地。一對正在店內買麪包的夫婦聽到後，有人道：「使唔使咁大聲呀。」有人又叫吳妻：「唔好㩒啲麪包，咁樣㩒法，仲有人買？」雙方爭執，吳妻稱被人粗言相向，打算報警。</p><p>涉叉頸掌摑打爆耳</p><p>在車上等候的吳鎮宇發現妻子與人爭執，立即下車衝入店，與正欲離去的姓明男子相遇，明報稱被人用手叉頸及掌摑臉部致左耳受傷，明妻報警。混亂中，吳妻跣倒，明與吳妻送院治療。吳鎮宇涉嫌傷人被警方拘捕帶署，至昨凌晨1時許獲准保釋，由一名男子駕車接返清水灣君爵堡寓所。吳離開警署時只微笑揮手，無回應記者提問。<br>記者事後致電吳鎮宇了解事件，他不欲多講，只說只是盡力保護家人。由於姓明男子不停向其妻子粗言穢語，其妻要報警，有人想走，他只是想阻止對方離開。吳說：「落車見到老婆係咁俾人用粗口鬧，跟住有人衝出嚟想走，我梗係阻止佢，推番佢入去。」<br>「回想自己有乜做錯？」吳鎮宇說：「如果有人係咁用粗口鬧你，話：『X你XX，咪報警囉。』係咪乜都唔理先？嗰個係自己老婆，梗係緊張o架啦。麪包店有幾污糟啫？使乜係咁掃到周圍灰塵？係，可能係語氣上有啲問題，但問題係嗰兩個人（涉案夫婦）點解要加入先？嗰個人用粗口係咁鬧我老婆，鬧到佢（妻子王麗萍）暈，我係咪乜都唔理？」<br>踏入新一年便遇上不快事，可感到無奈？吳說：「唔係無奈，係自己冇辦法避免。係咪有人叫救命，見到有人衝出嚟都唔可以制止佢？我只係做番一個正常人合理嘅嘢啫。」問可擔心形象受影響？吳語帶無奈說：「做藝人係咁o架啦，我哋係弱勢社群。藝人有知名度，人哋點樣都搵到你，有乜嘢事發生，無論你係啱定錯，都會受到影響。」餅店拒絕回應事件，只謂：「唔關公司事，只係喺公司發生，亦唔關同事嘅事，其他嘢唔清楚。」</p><p>吳鎮宇涉傷人示意圖</p><p>好友回應<br>張家輝：佢知道自己做緊乜</p><p>對於吳鎮宇疑因護妻心切出手傷人，圈中好友認為，吳控制情緒能力很強，相信事件是誤會。<br>曾經居住西貢多年、與吳鎮宇為街坊兼好友的影帝張家輝昨日接受訪問時形容：「佢係一個知道自己做緊乜嘢嘅人，EQ仲高過我；做男人個個都會保護屋企人。」<br>跟吳鎮宇合作過多部電影的導演杜琪峯則透露：「佢從前係好火爆，不過，早年佢信佛，結婚之後脾氣明顯收斂咗好多。我諗都係一啲誤會。」</p><p>吳曾有盜竊案底</p><p>吳鎮宇近年官非不少，05年夫婦以2,038萬元購入君爵堡獨立屋並花370萬元裝修，約122萬元的裝修尾數不肯付，結果遭裝修公司興訟追討，吳被判要付清尾數及支付懲罰性訟費。<br>吳早年因干擾別人車輛罪名而被判簽保守行為，亦因此案被揭曾因盜竊和無牌駕駛而留有案底；當年17歲的他在運動用品公司任職，有同事偷了公司一批運動鞋，他因從中拿了一對鞋而人贓並獲，最後被判罰款500元及留有案底。<br>本報記者</p></body></html>