<html><header><meta charset="utf-8"><title>中環在線：中藥失收　冬蟲草貴過黃金 - 李華華</title></header><body><h1>中環在線：中藥失收　冬蟲草貴過黃金 - 李華華</h1><p>超低息環境下，熱錢瘋狂到乜都炒，由糖、鹽、大蒜、薑以至中藥材，搞到大陸同胞生活艱難，養生更難上加難！<br>今年中藥材產地西南大罕，藥材失收，藥商囤積居奇，搞到藥材價格暴漲，根據統計，內地537種中藥材喺一年間平均加價84%，太子參、冬蟲夏草呢啲常用嘅補身藥材，加幅更以倍數計算，唔怪得好多人話買藥補身分分鐘仲貴過買嚿金，連浙江省中醫院都因為藥材成本貴，年內將藥嘅售價調高9次！<br>咁點解藥材又咁鬼貴呢？無他，當人富起來嘅時候，條命咪矜貴囉，今年內地中藥材市場交易量達到5000億至6000億元人民幣，仲要連鬼佬都識得買中藥進補，有咩法子唔貴呢又？
</p></body></html>