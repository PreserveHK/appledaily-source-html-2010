<html><header><meta charset="utf-8"><title>減價戰揭幕　Bauhaus三折吸水</title></header><body><h1>減價戰揭幕　Bauhaus三折吸水</h1><p>佳節期剛過，大家捱完一輪貴價貨，等到頸長的減價潮終於湧埋身。第一波有本地SelectShopBauhaus，新季未正式開始全面上架之時，先推一大堆09F/W貨減至半價上場，部份更加低至三、四折，不但自家品牌行頭喪劈價，就連一眾企硬貴價Import牌都一樣照減至三折起。趁呢期凍到十二三度，平價掃冬季貨密密着就值回票價！<br><br>記者：葉雪芯　<br>攝影：周旭文<br>Model：Vivienne@uniquemodel<br>Hair&amp;Makeup：Phyllis</p><p>自家品牌最抵買
</p><p>一月一向都是一減再減的旺季，對於我等慳家之人，特別喜歡在此時重鎚出擊，一來新季未有咁快上架，二來多數可以趁天氣乍暖還寒之時，以至少半價去狂掃秋冬季貨，着番三兩個月都幾抵玩。2010年頭炮減價潮，就有Bauhaus身先士卒！其實Bauhaus以往會慣性在年尾聖誕節前搞一次大型開倉，可惜去年倉就開唔成，來到一月中，索性補番數，全線喪減至半價起，部份更加去到三、四折，實在是大好機會入手掃貨。講到最抵買，一定要數幾個旗下自家品牌，當中以駱克道分店集中的自家品牌最多，例如性感女郎Style的Salad，各款貼身Tee、短Cut外套Jacket等都是目標；另外軍事型格味重的ToughJeans，ZipupJacket更加低至四折；還有較少女味的LaCreme、Hooray和80/20等，同樣減至半價，計落大約百零二百左右已經有上衣一件！</p><p>Tough淡黃色布帽Tunic<br>原價$450　半價$225（l）</p><p>Tough藍白色牛角小丑長身Tee<br>原價$495　半價$248（l）</p><p>Tough白色血迹圖案Tee<br>原價$498　半價$248（l）</p><p>Tough墨綠色高領Zipup外套<br>原價$1,095　四折$438（l）</p><p>Tough深灰色衞衣<br>原價$495　半價$248（l）</p><p>Hooray桃紅色漸變Tee<br>原價$450　半價$225（l）</p><p>LaCreme中袖短身牛仔褸<br>原價$450　半價$225（l）</p><p>Salad綠色毛毛帽Zipup外套<br>原價$850　半價$425（l）</p><p>Salad深紫色布帽ZipupJacket<br>原價$675　七折$473（l）</p><p>入口貴牌三折起<br></p><p>Bauhaus亦有引入不少外國牌子，而且牌子多數走偏鋒，很多對時裝熱愛的刁鑽Stylist都喜歡去尋寶。眾所周知外國牌來貨貴，價錢企得硬，一向SelectShop減價都少有推這批貨出來冧價。今次除了自家品牌喪減之外，亦能見不少時裝大師作品的蹤影，例如JeremyScott，平時最起碼一件二三千先有交易，今期終於跌破四位數字，三折可拍板；日本澀谷Facetasm則減至四折，澳洲新興時裝大牌包括少女可愛味為主的DeborahSweeney、主打極大圖案的PeteVersusToby等都劈減一半。提提你絕大部份的外國貴牌都集中在耀華街分店，趁平行多兩步去入番一兩件大師級KeyItems啦！</p><p>JeremyScott「IAMALUXURY」<br>黑色冷衫　原價$2,980三折$895（y）</p><p>JeremyScottFakePrint冷衫<br>原價$2,980　三折$894（y）</p><p>JeremyScott金卡圖案冷衫<br>原價$2,980　三折$895（y）</p><p>DeborahSweeney格仔披肩<br>原價$5,580　半價$2,790（y）</p><p>Facetasm天藍色長褲<br>原價$2,580　四折$1,032（y）</p><p>Facetasm最後的晚餐圖案半截裙<br>原價$2,480　四折$992（y）</p><p>PeteVersusToby古典圖案長身Zipup外套<br>原價$5,480　半價$2,740（y）</p><p>Bauhaus　<br>l.銅鑼灣駱克道496-498號地下至3樓（28386228）　<br>y.銅鑼灣耀華街2號地下至3樓（28916811）</p></body></html>