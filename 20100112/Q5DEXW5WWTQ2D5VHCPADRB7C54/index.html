<html><header><meta charset="utf-8"><title>上海血腥之旅　雙人蠱惑套票</title></header><body><h1>上海血腥之旅　雙人蠱惑套票</h1><p>《ArmyofTwo》可以喺眾多動作射擊Game中突圍，就係靠強勁嘅合作元素增加樂趣！兩年後新作《ArmyofTwo：the40thDay》推出，繼續玩合作，我狙擊時你做餌，你詐死時我偷襲，玩盡蠱惑的槍，而且今次仲要同拍檔傾心事做抉擇，喺上海呢個戰場擦出更多火花，食小籠包定鍋貼好呢吓？<br><br>文：阿洛</p><p>僱傭兵帶你做世界</p><p>同上集一樣，玩家繼續扮演TysonRios或者ElliotSalem，呢對曾經喺Mogadishu做陸軍游擊隊嘅軍佬，後來加入咗軍事團體SSC做僱傭兵；因為二人合作無間，Fans越嚟越多、生意自然越嚟越好。今次故事，就係講佢哋收到最新任務直飛上海，原本諗住搵到接頭人，搞少少嘢就有錢收，點知去到先知原來有個組織成立咗支由精銳軍團，想毀滅上海，仲話要重建理想新世界……</p><p>詐降偷襲招招陰人</p><p>講到合作，今次除咗有借力飛躍、背靠背掩護、戰術防護同雙人狙擊等合作招數外，更可以捉個人質逼敵人投降，再由拍檔收拾，又或者用敵人做盾牌有殺無賠；再蠱惑啲！仲可以詐降，等埋伏喺附近嘅拍檔偷襲，或者齊齊舉手做戲再突擊，我真係好享受呢個爾虞我詐嘅世界！</p><p>殺人立品積陰德</p><p>抵佢發嘅係，除咗強調合作模式外，仲有新系統，就係喺戰鬥中可以執到各樣武器配件，改裝出唔同屬性同外觀嘅獨特兵器，另外亦可以自行設計主角戴嘅面罩圖案，夠晒好玩。而且更導入成長元素，喺戰場中面對不同形勢作出不同選擇，都會帶嚟劇情上即時或長遠嘅影響，個人有無品？積得陰德多唔多？都好影響個結局會係點！</p><p>Profile<br>《ArmyofTwo:the40thDay》<br>遊戲平台：PS3、XB360<br>製作廠商：<br>EAMontreal<br>遊戲類型：動作<br>遊戲人數：1-2人</p></body></html>