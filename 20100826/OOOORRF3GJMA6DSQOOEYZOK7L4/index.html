<html><header><meta charset="utf-8"><title>張敬軒嘆人生無常</title></header><body><h1>張敬軒嘆人生無常</h1><p>張敬軒前晚與MR.及鍾舒漫等現身灣仔伊館，為「中學生聯校歌唱大賽2010」演出，軒仔透露將於10月出碟，且是六年以來首張由他親自寫歌的唱片，他說：「我之前做完音樂劇有好多靈感，加上今次菲律賓事件，覺得人生無常，應做就要去做。」</p><p>愛犬死過翻生</p><p>軒仔又謂其愛犬早前撞傷入院，經歷生死六小時，醫生為牠動手術，刀痕相當長，他說：「佢心臟停頓過三次，影響咗個腦，以後都企唔番起身，希望有奇蹟出現，佢家開始食到少少嘢。」軒仔謂因此看到今次菲律賓事件，特別感同身受，他說：「雖然性質唔同，但我好明白心愛嘅人或者動物生命受到威脅，係會幾咁緊張同心痛。」<br>採訪：馬建華　攝影：陳順禎</p></body></html>