<html><header><meta charset="utf-8"><title>張繼聰自嘲地底蟲變人</title></header><body><h1>張繼聰自嘲地底蟲變人</h1><p>吳雨霏（Kary）和張繼聰昨日在灣仔出席一個慈善比賽記者會，有傳聞指張繼聰以千五萬簽約三年加盟金牌大風，做Kary師弟，Kary說：「有聽過傳聞，我都有問過佢，但佢話交畀經理人，自己冇乜理。」問到她可有千萬身價，她重複三次指很多錢，她說：「真係好多，但我冇。如果公司畀我就好喇，打個八折都好。」<br>張繼聰表示交由經理人為自己傾合約，他說：「我冇仔細問經理人有邊幾間唱片公司傾緊，我都有同過太太商量，始終係大事。」</p><p>故事勵志</p><p>張繼聰續說：「雜誌寫到咁高（酬勞），相信係一個祝願。我嘅故事情節，就好似地底蟲爬上地面，再變成人，好勵志。其實9月應該有答案，會揭牌。」<br>採訪、攝影：王連連
</p></body></html>