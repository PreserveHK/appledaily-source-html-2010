<html><header><meta charset="utf-8"><title>手指換海綿蛋糕　芝士餅冧滋滋</title></header><body><h1>手指換海綿蛋糕　芝士餅冧滋滋</h1><p>好多人都學過做Tiramisu，因為唔使焗攪攪吓就得，相當容易整。今次Jenny就要在Tiramisu上加點新意思，唔用手指餅，改用海綿蛋糕，掃上一層咖啡及酒，效果更鬆化酒味更濃，冧到不得了！<br><br>記者︰黃家欣<br>攝影︰梁細權<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=906393<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>JennyCheung<br>（食譜作家、iCook食譜顧問）<br><br>職業為護士，自小愛入廚，曾旅居法國一年，並到著名藍帶廚藝學校及巴黎麗嘉酒店烹飪學校學藝，從基本刀工學起。</p><p>煮題　意大利家庭風味<br>加糖無礙質地</p><p>Tiramisu當中的糖份減少了，如果吃甜一點的話，不妨於攪拌蛋漿時多加2茶匙砂糖。</p><p>吞拿魚應選刺身級</p><p>由於吞拿魚是生吃，所以應選購刺身級的魚生，食前並先放入雪藏冷凍，會更容易切。</p><p>水杯吸出雲吞</p><p>如果家中沒有意大利雲吞模，可以用圓形的水杯及小刀輔助，吸出雲吞的形狀。</p><p>意大利芝士餅</p><p>00hr50min<br>製作難度：★★☆☆☆<br>份量：4人<br><br>這個Tiramisu以海綿蛋糕代替傳統的手指餅，更加入覆盆子，入口多了一份酸酸的鮮味，刨入朱古力碎，食起來口感更Raw、更有風味！</p><p>材料</p><p>黑朱古力碎150克、濃忌廉300毫升、意大利特濃咖啡粉２茶匙、咖啡酒6湯匙、意大利軟芝士250克、糖5湯匙、黑蘭姆酒2湯匙、蛋黃2隻、海綿蛋糕100克、覆盆子200克
</p><p>做法</p><p>1.	軟芝士加入3湯匙糖、黑蘭姆酒、2湯匙咖啡酒拌勻，成為芝士漿。<br><br>2.	蛋黃加入2湯匙咖啡酒、2湯匙糖，坐入熱水拌勻至亮身，逐少混入芝士漿拌勻。<br><br>3.	忌廉打至濕性發泡，再與蛋黃芝士漿混合拌勻。<br><br>4.	海綿蛋糕切粒後，掃上餘下2湯匙咖啡酒；咖啡粉加入50毫升熱水拌勻後，掃上蛋糕，記着不要令蛋糕吸入過多水份。<br><br>5.	將海綿蛋糕放入小杯中，再鋪一層覆盆子，刨入朱古力碎，最後加入忌廉芝士漿，重複再做一次，最後刨入朱古力碎，放上覆盆子裝飾，即成。</p><p>意式薄切吞拿魚</p><p>01hr20min<br>製作難度：★★☆☆☆<br>份量：4人<br><br>吞拿魚薄片加上少許酸酸的醬汁，食來更富鮮味，魚香十足，一咬下魚油溢出，正好被火箭菜吸收。</p><p>材料</p><p>吞拿魚刺身250克、火箭菜20克、巴馬臣芝士50克<br><br>醬汁材料︰檸檬2個、橄欖油75毫升、蒜頭1瓣、酸豆8克、海鹽/即磨黑胡椒各少許</p><p>做法</p><p>1.	將吞拿魚用保鮮紙包裹，放入凍格冷藏1小時，取出後切薄片排於碟中。<br><br>2.	檸檬榨汁；已洗淨的酸豆切碎；蒜頭切碎，備用。<br><br>3.	將蒜茸、酸豆茸、檸檬汁拌勻，逐少加入橄欖油，灑上海鹽、黑胡椒調味，成為醬汁。<br><br>4.	醬汁淋於吞拿魚薄片，放上火箭菜，刨上巴馬臣芝士，即成。</p><p>番茄麪包湯伴羅勒油</p><p>00hr50min<br>製作難度：★★☆☆☆<br>份量：4人<br><br>番茄湯加入麪包令湯更稠身，而且傳來淡淡麥香，一般意大利家庭會將生蒜直接加入湯中，不過香港人愛用蒜頭先爆香材料，一樣能帶出清香。</p><p>材料</p><p>清雞湯500毫升、橄欖油1湯匙、洋葱1個、番茄800克、方包100克、蒜頭2瓣、巴馬臣芝士100克、海鹽/即磨黑胡椒各少許<br><br>羅勒油材料︰羅勒葉1束、橄欖油100毫升</p><p>做法</p><p>1.	雞湯以慢火加熱，備用。於番茄底部十字，放入滾水略灼，撈起去皮去籽切碎。<br><br>2.	洋葱切碎；方包切粒；蒜頭拍扁。<br><br>3.	燒熱鑊加少許橄欖油，放入蒜頭、洋葱、番茄以慢火煎10分鐘後，倒入攪拌器，加入麪包，海鹽、預熱雞湯打成茸後，注入湯碗中。<br><br>4.	羅勒葉、橄欖油放入攪拌器中打勻至滑身，淋上湯中，刨上巴馬臣芝士及灑上黑胡椒即成。</p><p>意大利雲吞</p><p>01hr00min<br>製作難度：★★★☆☆<br>份量：1人<br><br>雲吞皮薄爽彈，口感一流，入面是半溶的水牛芝士，加上香甜的焗薯，相當豐腴。</p><p>材料</p><p>麪粉200克、鹽少許、雞蛋3隻、橄欖油1湯匙　餡料材料︰薯仔500克、牛油（切粒）/巴馬臣芝士各50克、豆蔻（磨碎）1/4茶匙、雞蛋（拂勻）1隻、番荽（切碎）2湯匙、水牛芝士（切粒）200克、海鹽/即磨黑胡椒各少許<br><br>醬汁材料︰無鹽牛油100克、百里香（切碎）/番荽（切碎）各2湯匙</p><p>做法</p><p>1.	薯仔放入水灼熟後，撈起去皮，加入牛油、豆蔻碎、海鹽，用叉壓成茸後，加番荽碎、雞蛋拌勻，灑上黑胡椒調味拌勻成為餡料，備用；水牛芝士切粒，備用。<br><br>2.	麪粉加鹽拌勻，注入2隻雞蛋拌勻，逐少加入橄欖油搓成柔滑的粉糰。另一隻蛋拂勻備用。<br><br>3.	將粉糰壓成薄片，放入餡料及水牛芝士，掃上蛋漿後，將粉皮對摺，用模吸出雲吞後，放入滾水用大火煮至軟身，撈起瀝乾放入碟中。<br><br>4.	無鹽牛油、百里香碎、番荽碎加入鑊中，以中火加熱煮溶，拌勻後即可淋於意大利雲吞上，最後刨上巴馬臣芝士片，即成。</p></body></html>