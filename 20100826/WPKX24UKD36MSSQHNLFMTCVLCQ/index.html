<html><header><meta charset="utf-8"><title>聽歌加耳擴　勢必洶湧</title></header><body><h1>聽歌加耳擴　勢必洶湧</h1><p>無論你係用緊MP3機、iPod定手機聽歌，一對好嘅耳筒，先至能令你隨時隨地，聽出音樂原味！不過，若然你仲未滿足，不妨試吓加個耳擴，勢必令音色更洶湧澎湃，有排震！<br><br>記者：許福合<br>攝影：楊錦文<br>Model：Norain@PureModels</p><p>內外用耳擴
</p><p>揀耳擴時除咗揀音質、口味外，仲可以留意係咪須要拎出街用，部份流動性較高嘅耳擴，體形細又輕，不過大多只能起到加強輸出嘅效果，就睇你滿唔滿足喇！</p><p>室內用耳擴<br>Rega人聲悅耳</p><p>這款RegaEarHeadphoneAmp雖然輸出量唔算好高，不過勝在分析力高，聽人聲相當悅耳。</p><p>MusicaPHA-30Bass澎湃</p><p>紅色MusicaPHA-30相當搶鏡，音色主打低頻，Bass效果極澎湃，另有USB駁電腦，實用性高。</p><p>AT-HA25D數碼輸入</p><p>追求完美，在接駁上最理想係數碼化無失真，AudioTechnicaAT-HA25D有數碼輸入介面，音質走大路，高低音頻都有基本質素。</p><p>室外用耳擴<br>FiioE1直駁iPhone</p><p>E1可以直駁iPhone/iPod底嘅30pin插頭，並且附有音量調校及免提功能。</p><p>FiioE5扮Shuffle</p><p>外貌扮舊版Shuffle，可經USB叉電，使用時可以夾在衫上，勁方便。</p><p>FiioE3基本裝
</p><p>論創意E3無乜！但勝在夠平，覺得部MP3Player輸出未夠喉，可以考慮佢。</p><p>不同牌子　不同口味</p><p>如果話揀耳筒好睇個人口味，咁配耳擴就更加個人化！例如試過一款MusicaPHA-30耳擴，聽落低音極盡澎湃，但若然你係喜愛聽人聲中音居多，咁用落可能發覺唔係你杯茶，反之亦然。<br>所以買耳擴同買耳筒一樣，最好都係親耳試過，仲要清楚自己常聽嘅音樂品種，再去揀就較容易揀啱自己心水。</p><p>關機駁線</p><p>係咪所有耳筒都適合加耳擴呢？其實耳筒加耳擴，聽落最起碼係輸出力會強咗！但要留意部份耳筒，已內置擴音功能，這類耳筒再加耳擴，會令低音聽落較濛，購買前最好試清楚。<br>基本安裝方法無甚難度，稍加注意係耳擴最好在關機狀態下接駁耳機，否則接駁時可能引起噪音，有機會令耳筒受損，影響音質。</p><p>同場加映怪獸新耳筒<br>Studio特別版</p><p>MonsterBeatsStudio特別版，使用咗美職棒大聯盟球隊BostonRedSox嘅設計，而音質同功能就與Studio大致相同。</p><p>入耳式diggybeats</p><p>Monster以歌手Diddy為設計嘅耳機diggybeats，設有iPhone免提功能，最特別係Cable扁平，收藏方便。</p><p>查詢：華仁影音（27877993）
</p></body></html>