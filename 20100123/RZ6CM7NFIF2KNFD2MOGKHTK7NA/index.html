<html><header><meta charset="utf-8"><title>言中有物：今期買「紐」啱時候 - 吾中</title></header><body><h1>言中有物：今期買「紐」啱時候 - 吾中</h1><p>上月燈神<br>唔知係唔係呢期天氣忽冷忽暖嘅關係，我全家無論老嫩都感染諾沃克病毒，不知搞到幾麻煩，全屋要搵啲1:99嚟消毒。<br>大人受感染後又屙又嘔，已經好唔舒服o架啦，小朋友受感染就仲慘，因為佢哋病時特別扭計，又唔肯食藥，真係搞到大人細路都辛苦。<br>可惜，呢種高度傳染性嘅疾病，偏偏受感染之後都唔會產生長久嘅免疫力，即係可能中完招再中招，而且醫生一般嘅建議都係叫你屙清嘔清算數，就算食藥都冇乜幫助，所以要完完全全好番，真係要花一啲時間。<br>講番推介，上期戰友蘋果波神，叫人買唔到樓都可以買「紐」卡素就衰咗（紐記只能打和西布朗），今次一於兜佢底，博作客西布朗受讓平/半嘅紐記下盤。畢竟，英冠「1哥」紐記人腳實力俱在西布朗之上，而且，佢哋降班之後表現非常積極，不斷咁贏波，西布朗有讓唔起之嫌，一於瞓身支持紐記。<br>吾中<br><br>近5場往績：W/WLL<br>讓球：紐卡素（下）<br>心得：蘋果波神唔買「紐」，到我買</p></body></html>