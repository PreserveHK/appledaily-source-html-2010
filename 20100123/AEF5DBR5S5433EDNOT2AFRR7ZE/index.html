<html><header><meta charset="utf-8"><title>上載紅眼廣告寸崔建邦？馮仁昭四圍超：鄺敏慧戴錯眼鏡識錯人 - 馮仁昭</title></header><body><h1>上載紅眼廣告寸崔建邦？<br>馮仁昭四圍超：鄺敏慧戴錯眼鏡識錯人 - 馮仁昭</h1><p>中巴混血兒鄺敏慧早排報稱俾男友崔建邦打，喊晒口指崔建邦拉扯佢，又用鉸剪腳鉗實佢，搞到要報警求助，崔建邦就要去警署協助調查。事件過咗一排，鄺敏慧最近開始蒲頭兼復工，之前仲去咗灣仔會展睇VivienneWestwood時裝騷，仲喺自己個blog上載咗啲新相，寫咗啲感想：「好開心可以去見識大型fashionshow，又可以跟前輩們學到專業catwalk同posing，多謝公司畀呢個機會我學習，完show後再同model朋友們去飲嘢，今日過得好充實^^」，仲有唔少朋友同fans都喺網誌留言幫佢打氣。</p><p>內容夠應景</p><p>鄺敏慧喺星期一又upload咗自己最近拍嘅隱形眼鏡新廣告片段，馮仁昭覺得同佢近期嘅遭遇相比有啲諷刺。廣告一開始就響晒警鐘，話眼睛健康響警號，之後近鏡影住戴咗隱形眼鏡嘅鄺敏慧，對眼起晒紅筋好乾、皺晒眉好唔舒服嘅樣，仲要去驗眼㖭！佢遇到崔建邦呢位佢口中嘅火爆男友，或者佢真係需要去驗眼，廣告有句旁白「猶如冇戴con一樣」咁又真係好應景，或者中巴都係冇帶眼識人，先至搞出咁多麻煩事。</p></body></html>