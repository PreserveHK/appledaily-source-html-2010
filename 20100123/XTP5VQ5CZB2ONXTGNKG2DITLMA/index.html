<html><header><meta charset="utf-8"><title>馮仁昭四圍超：鄧達智曾被粗口問候 - 馮仁昭</title></header><body><h1>馮仁昭四圍超：鄧達智曾被粗口問候 - 馮仁昭</h1><p>鄧達智、夏永康、劉天蘭等人前晚喺灣仔幫時裝世界精英大賽做評判，揀選新設計師。鄧達智話對新晉會照樣批評，佢又重提自己入行辛酸史，仲話：「當年喺外國返嚟，中文唔好，同啲裁縫師傅溝通唔到，啲衫成日搞錯要退，佢哋一連串粗口咁問候自己，真係好難受。」佢話覺得做設計師，除咗要有主觀堅持，仲要講求團隊合作。</p></body></html>