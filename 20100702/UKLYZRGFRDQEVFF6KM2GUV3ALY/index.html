<html><header><meta charset="utf-8"><title>窩輪搏擊：中電信單日轉向　買C輪揀22842 - 俊樺</title></header><body><h1>窩輪搏擊：中電信單日轉向　買C輪揀22842 - 俊樺</h1><p>花旗股市禮拜二急挫之後，禮拜三並冇起色，道指再跌近百點收市，不過道指、納指同標普500指數喺周線圖都跌到支持位，暫時喺呢個位會有爭持。<br>港股假期前走勢幾差，再跌119點，收報20128，但係算係守得住20100，今朝會唔會再插過，就要睇噚晚花旗股市同今朝A股點走，但市場氣氛已轉淡，反彈空間唔會太大。<br>中電信C輪22842：中電信（728）上日報收3.76元，升1.6%。股價喺5月份出現雙底，之後反覆升至4元水平再現調整，上日跌至50日線以單日轉向回升，短線可上試4元，破位睇4.30元，可以諗吓隻C輪22842。<br>隻輪現價44.5仙，2011年6月30日到期，行使價4.28元，溢價25.7%，引伸波幅43.7%，有效槓桿率3.9倍，正股升上4.30元，22842睇73.6仙，正股跌穿3.56元就沽咗隻輪。<br>俊樺</p></body></html>