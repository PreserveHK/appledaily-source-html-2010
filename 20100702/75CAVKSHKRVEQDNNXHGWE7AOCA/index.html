<html><header><meta charset="utf-8"><title>ECupBaby商場搞簽唱</title></header><body><h1>ECupBaby商場搞簽唱</h1><p>劉欣宜（ECupBaby）為保衞地盤，近日狂晒34E豪乳，她的處女寫真集也會於本月書展中推出，近日頻谷咪造勢。她表示若銷情理想，會親自炮製愛心餐回饋fans。<br>雖然貿發局邀請的顧問團嚴禁o靚模在書展搞簽名會，ECupBaby卻透露經理人已另有安排，她說：「我會移師商場搞簽唱會，以歌會友。」</p><p>斥o靚模拍性侵片</p><p>ECupBaby強調寫真集走健康形象，但當中也有冲凉照，大玩濕身誘惑，她指在沙灘拍攝時慘成為蚊子圍攻對象，她昨日在電話中說：「雙腳係重災區，咬咗十幾粒，但攝影師怕我一陣會紅腫，影相唔靚，所以我只可以用忍功。」談到o靚模Debby於YouTube上載不良意識片段，ECupBaby也譴責說：「呢條片會令人犯罪意識增強，動機同意識上都好唔啱，相信佢已經要承受好多法律責任，成為千夫所指。」<br>採訪：比華利</p></body></html>