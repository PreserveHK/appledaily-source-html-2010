<html><header><meta charset="utf-8"><title>世盃iPhone套坐艇</title></header><body><h1>世盃iPhone套坐艇</h1><p>成個腦場都有呢種世盃iPhone套，價錢二百中；無他！以為乜都食到世界盃熱，豈料熱門強隊相繼歸家後，跟波衫一樣，被打落水狗，坐艇無人買；問過相熟售貨員，爆料其實早就無咩人買，可以話同有幾多強隊留低無關！所以做生意，唔好以為只要打正世盃旗號就乜都啱數，唔該畀多兩分創意啦！<br><br>阿宅
</p></body></html>