<html><header><meta charset="utf-8"><title>馮仁昭四圍超：譚詠麟拉小提琴賀加場 - 馮仁昭</title></header><body><h1>馮仁昭四圍超：譚詠麟拉小提琴賀加場 - 馮仁昭</h1><p>已有一段時間冇喺紅館開個人演唱會嘅譚詠麟（阿倫），呢個月就開騷，由於反應熱烈，所以主辦單位噚日決定加開23號同24號兩場，買唔到飛嘅fans記得去撲飛喇。為咗報答fans嘅支持，阿倫決定喺演唱會上表演拉小提琴，近日佢開始跟日籍嘅琴師學習，阿倫噚日話：「我第一日上堂時真係連點揸個琴都唔識，但我一定會努力學。」
</p></body></html>