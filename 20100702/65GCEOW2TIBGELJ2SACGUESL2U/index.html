<html><header><meta charset="utf-8"><title>黎明拒移民避風頭</title></header><body><h1>黎明拒移民避風頭</h1><p>昨晚紅館舉行慶祝回歸騷，曾志偉專程由上海趕回港擔任晚會司儀，同場還有賭王三姨太陳婉珍和女兒超雲。</p><p>志偉責o靚模拍性侵片</p><p>有份演出的黎明被問到多年來有否想過移居外地？他指這是個人決定，但記者指移居海外可以避狗仔隊，黎明說：「全世界都有狗仔隊，全球風氣，冇得避。」<br>對於o靚模Debby自製被強暴短片放上網宣傳，志偉直斥說：「諗啲咁另類嘅嘢出嚟嗰個都要打屁股，教壞細路，唔通人人宣傳都要剝晒衫四圍走？」難怪志偉也贊成書展禁o靚模搞簽名會，他說：「書展咁多學生同外國人，破壞香港形象就唔好。」提到日前江欣燕踢爆錢嘉樂和湯盈盈分手，故此錢嘉樂未有出席湯盈盈的生日會，志偉說：「嘉樂去咗賽車之嘛，分手？講住先，唔係點有炒作新聞，唔係啦。」<br>採訪：胡比　攝影：陳順禎</p></body></html>