<html><header><meta charset="utf-8"><title>同年糕過單身情人節Sammi拒翻撻安仔</title></header><body><h1>同年糕過單身情人節<br>Sammi拒翻撻安仔</h1><p>很多fans都關心鄭秀文（Sammi）和舊愛許志安是否復合，Sammi昨日強調很滿意與安仔現時的好友關係，現階段不想有任何改變。提到大年初一是情人節，Sammi自嘲會在家中與一大堆年糕，你眼望我眼慶祝單身情人節。</p><p>鄭秀文昨日在中環I.T出席「信望愛」年度計劃慈善SuperBoxset記者會，今次推出的boxset定價$1,000，限量1,000套，入面有Sammi演唱會DVD、福音碟、T恤和親筆簽名畫等，所有收益撥捐香港紅十字會。<br>早前在Sammi演唱會中，擔任嘉賓的舊愛許志安公開表示買了她100隻碟支持，最近又有傳兩人復合，問Sammi會否再叫安仔幫手？她笑說：「冇呢回事（指復合），同佢係朋友關係。」有指安仔女友已搬離安仔的住所，Sammi說：「我唔知喎，你問番佢啦。」提到很多人想二人復合，Sammi哈哈大笑謂：「係你哋（指記者）想啫，我冇嘢好回應呀，呢個階段（做朋友）我覺得好好。」<br>情人節將至，問Sammi如何度過？她笑說：「我訂咗10幾底糕，喺屋企對住啲糕，你眼望我眼咁慶祝我嘅單身情人節囉。」可會叫安仔與她一齊食？她笑而不答，再問有否了解安仔是否單身？她說沒了解。記者再追問是否怕尷尬？她即嗲聲說：「好煩呀，我心中只有年糕，家好想食嘢呀。」那麼現在有沒有靚仔追求？她高呼：「Comeon，不過有靚仔追就梗係好，總之等神安排啦。」</p><p>「未識畫男人嗰度」</p><p>Sammi表示boxset內的畫作是身心最受困擾時所畫，名為「人與人之間」，畫內全是赤裸的女性胴體，意識大膽。問她畫內為何沒男人？她笑說：「我仲未識畫男人嗰度，等我識先畫。」<br>今次慈善boxset，I.T先捐出30萬元訂購300套，加上匿名善長捐出20萬，故未公開發售已籌得50萬，Sammi表示感謝老闆林建岳的支持，她說：「林生一口應承包製作費，呢1,000套要成4、50萬製作，同埋嗰位匿名善長，其實係我兩位教友，佢哋淨係捐錢，冇要到boxset，再捐番出來賣。」<br>採訪：胡比<br>攝影：陳志嵐</p></body></html>