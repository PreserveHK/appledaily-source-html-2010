<html><header><meta charset="utf-8"><title>HondaOdyssey推出Exclusive版</title></header><body><h1>HondaOdyssey推出Exclusive版</h1><p>新年期間，日日都係一家大細咁出街，都係時候諗吓買番部七人車，本田Odyssey自然係選擇之一。代理最近更推出OdysseyExclusive版，似乎想同水貨硬撼，事實上OdysseyExclusive版確係新增咗唔少設備，包括前雙、側及窗簾式安全氣囊，頭燈位置改為高效能投射白光，令到架車夜晚睇起嚟更加有型。另外，以前要用人手收摺嘅第三排座椅，家喺車尾㩒個掣就搞掂，全部不經人手，方便好多喇，新春期間，會以優惠價$349,880發售。<br></p><p>另加兩萬型升級</p><p>咁嘅設備仲未滿足到大貪嘅你？唔緊要，可以選配埋ExclusivePlusPackage，只要另加兩萬，車尾會加埋頂置擾流器煞車燈，前置霧燈，輕觸液晶體音響系統同後泊車顯示器。個人就覺得，加埋霧燈，真係令成架車增加唔少跑味，加埋後泊車顯示器，有時行開行埋，要老婆泊吓位，自己都唔使咁擔心啦。聽講數量有限，要買就快手。<br><br>記者：趙慧敏<br><br>查詢：本田陳列室（23802231）</p></body></html>