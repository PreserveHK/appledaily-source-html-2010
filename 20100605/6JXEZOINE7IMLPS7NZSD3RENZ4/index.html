<html><header><meta charset="utf-8"><title>潮館：邵聖瑜Chanel美麗密令</title></header><body><h1>潮館：邵聖瑜Chanel美麗密令</h1><p>常嘆搵工難、搵份筍工靚工更是難上難。在邵逸夫姪孫女邵聖瑜的careerpath上，卻是份份靚工向着她招手，在Chanel踏入第14個年頭的她，RegionalStyleAdvisor這個職銜左看抽象、右看比天高，她謙稱份份靚工都是天賜的禮物，但是接過幸運後她每次都悉力以赴以新穎角度達到自己及公司的要求，對美麗的真義，見解更是透徹：「美麗的日落觀賞價值不比羅浮宮名畫低。」　撰文：梁錦貞</p><p>掌紋上的事業線，現在已是另有所指的新詮釋，對於有中國及奧地利血統的邵聖瑜（Claudia），洋化的她從沒在意研究自己掌紋上事業線的長短直曲。聽Claudia細數她的事業發展，卻是一段段令人羨慕的「IWantYou」。</p><p>天賦時裝觸覺</p><p>在大學修讀過ArtHistory的Claudia，自小在父母薰陶下，見盡都是美麗有class的東西，她日前說：「我父母係令我大開眼界嘅人，佢哋帶我四處遊歷、擴闊視野，我冇讀過任何關於時裝嘅課程學位，但係自細已經鍾意靚嘅嘢，時裝觸覺可以話係天生嘅，大學畢業後返香港，父母知我鍾意呢方面嘅發展，就幫我搵到份工，幫名設計師唐書琨手，呢份工冇職銜，大大小小、fromzerotofinish乜都要做，日日出入土瓜灣，拆箱執箱、搵布搵客，走勻晒啲fabricsfair，到批衫做好，唐書琨喺中環畢打行有舖，又要做埋display，咁辛苦我一啲都冇所謂，有人肯教我已經好開心。」<br>邵聖瑜續說：「累積咗第一份工嘅經驗，就開始有luxurybrands搵我，第一份喺卡地亞做咗3年公關經理、跟住喺Celine做GM（GeneralManager），然後就到Chanel。」第一份工沒有明確職銜，到卡地亞及Celine時有白紙黑字的工作範疇，再到Chanel，Claudia又遇到她「沒有特定」的工作範疇，甚至沒有特定工作時間。</p><p>邵聖瑜說：「嗰時我生完第二胎唔夠一年，Chanel嚟搵我，佢哋話想搵個GM（總經理），但係我唔可以負擔到做一個GM嘅工作時間，我從來唔係一個追求權力同結果嘅人，過程中遇到嘅挑戰同埋學到幾多嘢先至係我最關心同享受嘅，同埋我最需要嘅係尊重，我就同佢哋講：『你哋唔會請一個兼職嘅GM，係咪？不過如果你真係暫時搵唔到人，我可以做住先，到你搵啱人我咪畀番個位你，到時又睇吓有乜嘢啱我做。』就係咁，到今年我已經喺Chanel14年，職銜係RegionalStyleAdvisor，一年要飛六次，睇住啲buyers揀亞太區市場啱賣乜嘢貨，又要配合番Chanel嘅形象同嗰個系列嘅主題。」</p><p>做事角度多變</p><p>酷愛時裝的邵聖瑜滔滔不絕說：「我鍾意做時裝係因為多變化，珠寶就來來去去都係嗰啲，好似衫，有長有短有闊有窄，靈活好多，同埋只要你真係鍾意嗰樣嘢，訓練未必係最緊要，我雖然做咗咁多年，但係我唔會好公式咁做，人哋畀到我彈性工作時間，我更加要達到成績畀人睇，就算好似手板眼見，好似來來去去都係做住一樣嘢，都可以有唔同角度去approach，好似上季秋冬Chanel好多黑色，舖頭嘅sales覺得有難度，好多亞洲女人覺得買黑色，一兩件就夠，我就同佢哋講：『Chanelownsblack，如果你真係只會揀黑色，呢度有最好嘅選擇。』長短闊窄、singlepiece、totallook都係最perfect嘅，等如衫有變化，顧客都會有變化，要不停有新思維新角度。」</p><p>最想回饋社會</p><p>邵聖瑜說：「好多人問我份份工都咁靚，下一份呢？世事冇絕對，不過呢一刻我相信我唔會再跳槽諗揀下一份係做啲乜嘢，而係除咗時裝之外我仲有乜嘢想試，我想為自己、為社會做番少少嘢，好似出食譜，雖然見盡咁多奢華靚嘢，不過父母成日教我唔好成日提住錢，唔係所有嘢都係用錢計嘅，舉個例，靚嘅嘢、來自大自然嘅嘢，一朵花、一個日落景色，對我嘅價值唔會低得過一幅擺喺羅浮宮嘅名畫。」</p><p>人物誌：邵逸夫姪孫女　時裝圈打拼</p><p>邵聖瑜，曾祖父邵行銀是錦泰昌顏料號創辦人，有8名子女，祖父邵仁棣排第二、邵逸夫排行第六，邵聖瑜稱六叔為叔公。邵聖瑜和法籍丈夫現時育有兩子一女。</p><p>執掌名牌多年</p><p>畢業於美國BrynMawrCollege的邵聖瑜，返港後在名設計師唐書琨處打工，大小事務均要落場，沒有正式title。然後她開始投身luxurybrands工作，先後在卡地亞任公關經理及Celine總經理。<br>今年是邵聖瑜任職Chanel的第14個年頭，職銜是RegionalStyleAdvisor，近年與楊鐵樑媳婦余夏卿合著食譜《TooDelicious》，為慈善出一分力。</p><p>話你知：食譜滿載溫馨回憶</p><p>邵聖瑜（Claudia）08年開始與楊鐵樑媳婦余夏卿（Dominica）開始合著食譜《TooDelicious》，至今已推出兩本，第一本印數3,000本經已售罄，第二本加印至5,000本都接近售罄，市場包括香港及北美等地，售得款項作慈善捐往支持女童教育，共籌得16萬元。</p><p>食譜內容全是邵聖瑜及余夏卿心愛的家庭風味食物，由早餐、brunch、午餐、晚餐至甜品均備。邵聖瑜日前說：「Baking係一門精確嘅藝術，你必須跟隨次序方向，Cooking就係一門自由嘅藝術，你只須跟隨你嘅心！」</p><p>家庭排第一</p><p>訪問期間，邵聖瑜不時強調：「我並唔係追求skyhigh權力嗰種人，我只係鍾意有挑戰、有嘢學，同埋keep住自己要不停roll，我成日都想試一啲時裝以外自己鍾意做嘅嘢，家庭始終係我嘅首位，一個美滿家庭有嘅就係熱鬧人氣、歡笑聲同美食，我好細個已經跟媽咪喺廚房出出入入，煮幾複雜嘅菜式都難唔倒我，但係我嘅食譜唔係要傳授嗰啲超級名貴複雜嘅菜式，而係要好溫馨家庭嘅，因為呢啲係我嘅回憶，出面嘅6星級餐廳都食唔到。」</p></body></html>