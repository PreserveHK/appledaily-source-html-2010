<html><header><meta charset="utf-8"><title>硬撼蘋果谷歌　Wave百Apps熱浪</title></header><body><h1>硬撼蘋果谷歌　Wave百Apps熱浪</h1><p>搭緊港鐵，除咗用手機上網聽歌睇新聞，仲有乜世藝好做？睇怕非玩Apps莫屬！最近Samsung也加入此陣營，講緊係最新型號Wave；睇外形好普通，其實已內置自家開發嘅平台bada，賣街第一日，已經有過百Apps同步面世，能否恰如其名，製造另一個熱浪，咁就要拭目以待喇！<br><br>記者：陳國輝<br>攝影：楊錦文</p><p>Apps六成收費</p><p>同樣係開放式平台，但如果計數量，「新仔」bada肯定輸唔止十條街！試諗吓，家iPhone約莫有15萬個Apps，Android亦自稱有幾萬個，但係bada只有100個多啲，邊有得鬥先？<br>當然，增長速度可以好快，就現時情況嚟睇，當中有40個Apps完全免費，其餘60個則須另收費，價錢幾蚊到幾十都有，只要上網登記個人及信用卡資料，就可以立即購買。再講番bada個介面，唔算特別靚，但勝在分類夠晒清楚，想搵遊戲、電子書抑或音樂短片，Click一下就入到去。</p><p>新Apps介紹<br>電影速遞</p><p>介紹呢期有乜新戲睇，仲可以睇吓有無靚位，但暫時唔支援手機買飛。</p><p>衝廁</p><p>地圖搵油站見得多，但呢個教你搵公廁！有平均等候時間，係真唔係呀？</p><p>GuitaRing</p><p>屬於一套音樂製作程式，如果有啲Chord你唔知點彈，軟件入面仲有教學。</p><p>DetailsCheck</p><p>1GHz處理器爽玩體感</p><p>外觀唔係Wave賣點，全黑色外殼設計，睇落同一般TouchScreen手機無分別。但講到硬件就值得一讚，佢內置1GHz處理器，加上支援HSDPA3.6Mbps下載速度，除咗上網夠流暢，嘗試單撈一個App只係一分鐘左右，速度夠快；特別一提係，筆者試玩咗一款體感賽車遊戲《Asphalt》，無論控制扭軚動作或背景嘅物件移動，視覺效果Keep住流暢。講到打機，Wave仲配備3.3"SuperAMOLED芒，由於具備反應快和低反光度等特點，日照環境下打機應該無乜問題。</p><p>Profile</p><p>處理器：1GHz<br>平台：Samsungbada<br>制式：WCDMA/GSM四頻<br>體積：118×56×10.9mm<br>重量：118g<br>屏幕：3.3"SuperAMOLED<br>通話時間：900（2G）/390分鐘（3G）<br>主要功能：Touchwiz3.0介面、GPS、HSDPA、500萬像素相機<br><br>查詢：Samsung（36984698）</p></body></html>