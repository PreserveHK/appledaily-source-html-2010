<html><header><meta charset="utf-8"><title>消費blog：訂酒店房邊談情邊睇波</title></header><body><h1>消費blog：訂酒店房邊談情邊睇波</h1><p>下禮拜五世界盃開鑼，港九新界都有唔少酒店推出世界盃住宿優惠套餐，適合情侶一邊談情一邊睇波，男友冇晒藉口唔陪我啦。<br>好似灣仔麗悅酒店推出嘅世界盃主題客房住宿套餐，賣點係顧客半夜三更入住都得，由入住計可住足24小時，包埋合共五支不同國家啤酒、雙人早餐24小時客房送遞服務㖭。客人又可選擇唔同顏色主題房。房價6月11日至7月10日每晚$990，7月11日決賽夜房價$1,390（查詢電話35528388）。</p><p>汀九帝景送啤酒及小食</p><p>尖沙嘴帝苑酒店嘅套餐，住一晚$1,288，包埋Martini酒吧兩杯飲品，免費享用SkyClub會所嘅泳池等設施，同埋回贈600蚊酒店餐飲消費。最着數幫襯越南餐廳leSoleil嘅米芝蓮二人晚巿套餐，啱啱好係回贈嘅消費額（查詢電話27332828）。<br>荃灣汀九帝景酒店嘅套餐，住房一晚，送埋雪櫃內嘅啤酒、汽水同花生薯片小食，同埋價值150蚊百老匯戲院禮蜜卡同爆谷套餐等，價錢$998（查詢電話37162890）。<br><br>電郵：mailto:shoppingjing@appledaily.com</p></body></html>