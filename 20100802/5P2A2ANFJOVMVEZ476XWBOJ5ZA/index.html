<html><header><meta charset="utf-8"><title>隔牆有耳：公民黨支持設保育基金 - 李八方</title></header><body><h1>隔牆有耳：公民黨支持設保育基金 - 李八方</h1><p>大浪西灣景色如畫，難怪好多市民都唔想呢個「香港後花園」受破壞，施壓叫停商界魯連城嘅發展大計。公民黨黨魁余若薇噚日喺港台節目《給香港的信》都忍唔住大鬧政府：喺有需要時候往往唔肯使錢，以大浪西灣為例，話短短幾日已經有過五萬人加入救救大浪西灣網上群組，證明市民都好熱愛呢片土地，可惜政府全無觸覺，未有及早將呢塊具有生態價值嘅鄉郊土地納入法定圖則規管，家工程已經開始咗，好多景觀都已經唔可以回復最初面貌，認真可惜。<br>余大狀都支持設立近期極多人提起保育基金建議，指政府可以考慮攞10億出嚟做種籽基金，強調呢啲保育問題陸續有來，煲呔唔該諗諗。
</p></body></html>