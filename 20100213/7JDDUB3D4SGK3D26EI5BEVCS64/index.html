<html><header><meta charset="utf-8"><title>四子同心笑到攰BigFour豐收宴賀爆騷</title></header><body><h1>四子同心笑到攰<br>BigFour豐收宴賀爆騷</h1><p>由許志安、梁漢文（Edmond）、蘇永康及張衞健（Dicky）組成的BigFour將於下月開騷，演唱會門票反應理想，四人可以過一個肥年。四位好兄弟日前相約食團年飯，許志安表示四子一起出動宣傳的日子十分高興，每日都笑到筋竭力疲。</p><p>下月於紅館舉行四場演唱會的BigFour，門票早已爆滿，四位好兄弟日前相約到尖沙嘴吃團年飯，他們更揀選了一個好意頭的團年菜式「年年豐收宴」，希望來年賺個盤滿缽滿。Dicky覺得精神上的滿足感大於金錢上的收入，他說：「我哋真係冇諗過個騷會咁爆，而且啲飛仲要賣得咁快，今次我哋四個都好開心，因為完成多年嘅夢想。」</p><p>許志安喜利是</p><p>安仔指四兄弟合作是一件既開心又疲累的事，他說：「今次做宣傳最開心係唔使再孤軍作戰，每次出去做嘢都係成team人，但係每次都笑到好攰，用盡晒所有精力。」問到仍未成家立室的安仔是否好意思其他三位兄弟的利是，他即說：「點解唔好意思呀，利是梗係要攞啦。」Dicky即在旁說：「咁我喺封利是入邊加張『無言感激』畀你啦！」<br></p><p>蘇永康逢賭必輸</p><p>此外，Edmond指他們新年都會抽時間一起團拜，印象中他記得一年到Dicky家中聚賭，最後有數十人齊集一起賭錢，十分高興。康仔被三位兄弟踢爆是賭局的大輸家，在他的記憶當中的大贏家是謝霆鋒，他說：「咁多年嘅賭局霆鋒餐餐都係贏錢嗰個，從未輸過。」<br>採訪：李珮洳　攝影：陳順禎<br>場地提供：太子酒店（宴會部）</p><p>年年豐收宴</p><p>－價錢$5388－<br>饌玉滿盈（鴻運乳豬全體）<br>龍馬精神（翡翠花枝蚌）<br>一團和氣（荔茸炸帶子）<br>花開富貴（北菇扒雙蔬）<br>飛騰展翅（紅燒花膠雞絲翅）<br>招財進寶（翡翠鮑螺片）<br>魚躍龍門（清蒸大海斑）<br>鵬程萬里（蒜香脆皮雞）<br>連年豐收（福建炒飯）<br>歡容滿面（上湯水餃伊麪）<br>幸福滿家（南瓜西米露）<br>美景長存（新春美點）
</p></body></html>