<html><header><meta charset="utf-8"><title>夏蕙姨大仙三寶親教頭炷香攻略</title></header><body><h1>夏蕙姨大仙三寶<br>親教頭炷香攻略</h1><p>今日年三十晚，又是出動到黃大仙祠趕上頭炷香的時候。過去幾年的大年初一，黃夏蕙都搶在凌晨時分於黃大仙祠上頭炷香，成功背後，原來有不少竅門。夏蕙姨前日大方公開秘技，更出動虎頭豹身造型，自備進廟三寶長香、防煙眼鏡和帽親身示範，不過她指最大秘訣其實在於夠耐性，最好提前5小時到場排隊霸位。</p><p>黃夏蕙向來相信拜得神多自有神庇佑，每年大年初一凌晨都會到黃大仙祠爭上頭炷香，並連續多年成功攝位。堪稱上頭炷香專家的她，前日親到黃大仙祠示範上頭炷香全攻略，更應景地戴上虎頭帽配以一身豹紋裝，造型騎呢但十分有趣。</p><p>「7點前就嚟霸頭位」</p><p>黃大仙祠大殿參神平台經連日趕工，趕及今日重開讓善信上香祈福，參神平台同時可容納2,000人參拜，嗇色園估計今年新春期間入場善信將突破80萬人次。夏蕙姨表示成功上頭炷香最緊要有耐性，她說：「我年三十晚7點前就嚟霸頭位，會一直排到凌晨12點踏入年初一放善信入去上香，計吓都排成5個鐘，腳骨力唔夠會腳軟。」<br>黃夏蕙建議平時少做運動的長者，可以事前先做手腳伸展體操熱身才往排隊，由於排隊需時，故奉勸事前勿吃太飽和喝太多水，以免中途要離開上洗手間。服裝方面，夏蕙姨說：「盡量着貼身衫，輕巧為主，好逼人會容易勾到，大家千祈唔好用背囊，俾人偷嘢都會察覺唔到。」<br>03年夏蕙姨上香時因人太逼，假髮移位，要立即用雙手護髮，故近年她都醒目地戴帽，她說：「戴咗帽就算人多都唔怕香灰整污糟頭髮，煙火又令雙眼易流淚水，我都會帶定副眼鏡擋煙。」<br>進廟上頭炷香不但要自備香燭，夏蕙姨表示她還習慣帶一對金葫蘆，她說：「葫蘆有個嘴，佢可以收是非又收財，我習慣會帶埋嚟拜神，拜完已經係年初一，我會立即派利是畀身邊人，大家攞個意頭。」<br>採訪：比華利　攝影：黃偉雄</p><p>成功上香7絕招</p><p>1.建議於年三十晚的傍晚7時前便到廟外霸頭位<br>2.穿輕便衣服鞋襪，切忌着高跟鞋和孭背囊<br>3.為免足部痠痛，出發前易先做簡單手腳伸展操<br>4.排隊途中不能走開上廁所，忌喝大量飲料和吃太飽<br>5.自備眼鏡防香燭濃煙攻眼<br>6.為怕人逼香多頭髮不慎被燒着，宜戴帽防香火和香灰，兼且可防甩假髮<br>7.自備長香、金葫蘆和利是</p></body></html>