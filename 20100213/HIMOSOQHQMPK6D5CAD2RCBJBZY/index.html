<html><header><meta charset="utf-8"><title>馮仁昭四圍超：李小龍進駐美國蠟像館 - 馮仁昭</title></header><body><h1>馮仁昭四圍超：李小龍進駐美國蠟像館 - 馮仁昭</h1><p>為迎接中國新年，美國荷李活杜莎夫人蠟像館特別為李小龍塑像，佢係繼成龍之後第二個華裔明星嘅蠟像進駐館內，希望藉此吸引更多華人遊客去參觀。李小龍個女李香凝（ShannonLee右）噚日就為父親嘅蠟像揭幕，仲喺老竇個蠟像隔籬大擺功夫甫士，睇嚟Shannon舉手投足都似模似樣，果然係虎父無犬女。</p></body></html>