<html><header><meta charset="utf-8"><title>地獄地腳線佔去20呎空間</title></header><body><h1>地獄地腳線佔去20呎空間</h1><p>長實主席、首富李嘉誠曾說：「君子愛財，取之有道」。但旗下樓盤設計「賺到盡」，變相將建築成本轉嫁到小業主身上，80後裝修設計公司負責人Petersun（圖）形容做法「不道德」，最近便寫blog教路拆解黑心設計，他說：「要等公眾知道發展商點樣埋沒自己良心，去欺詐市民金錢。」</p><p>業主裝修一闊三大</p><p>網民Petersun最近在網誌（ http://hk.myblog.yahoo.com/peter-sun）撰文「新樓裝修越嚟越離譜，高地價政策的禍害」，以長實日出康城為例子，講解各種設計如何增加裝修成本，例如他筆下的「地獄地腳線」，他說：「如果要換要重新做電線分佈，打喉、藏喉，一個三房兩廁單位要用多6、7萬蚊，如果唔換，地腳線加埋佔你間屋20呎空間。」 </p><p>自小跟隨父親入行的Petersun形容，領都設計和質量都非常差，令業主裝修時一闊三大，他說：「佢（長實）呢啲設計起樓時可以節省好多人工，用少好多料，一定可以賺多啲，但對小業主好唔公平。」他表示寫blog是要讓置業的市民多些參考，「好多人畢生積蓄用嚟買樓，但只係可以睇示範單位，睇唔到問題」。他指樓盤設置「清水房」是好事，至少讓市民有實物參考，又鼓勵小業主要多發聲，爭取合理權益。</p></body></html>