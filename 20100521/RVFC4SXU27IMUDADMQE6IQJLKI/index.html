<html><header><meta charset="utf-8"><title>飲生普洱瘦腰　1月1吋</title></header><body><h1>飲生普洱瘦腰　1月1吋</h1><p>大概兩三年前，我聽過有人話飲生普洱茶可以減肥，又咁啱有位朋友送咗啲畀我，既然天都要我試，又豈有不試之理？所謂「生普洱」其實係採茶後曬乾而自然發酵，而「熟普洱」就係利用高溫同高濕加速發酵，即我們日常飲用的一般普洱茶。那時每逢食完早餐之後就飲一杯生普洱茶，無幾耐就會想去廁所，然後發現馬桶深處竟然有層油狀物！我認為應該係腸胃入面嘅廢物。如是者，一個月左右後同班好姊妹出街，佢哋都不約而同話我瘦咗，搞到我鬼咁開心，但你問我減咗幾多磅就唔知，因我無磅過，不過腰圍就足足瘦咗一吋，連塊面都瘦埋，誇張講句，我覺得啲茶好似喺我條腸入面將啲油刮出嚟咁。呢個減肥方法，我維持咗一個多月之後就停咗一排，然後又斷斷續續咁試，感覺上分開飲好似比一直飲仲有效。其實普洱一向都有減脂消滯之效，飲一飲，肥油都被冲去，唔出奇呀！</p><p>飲生普洱減肥法：</p><p>‧早餐後以一人份量生普洱茶葉冲水飲，維持一個月<br>‧然後可隔一段時間後再繼續，斷續進行效果更佳</p><p>AngelaFatty：天生葫蘆身形，體重最高峯達200磅，曾以不同減肥法減去90磅，累積唔少減肥心得。</p></body></html>