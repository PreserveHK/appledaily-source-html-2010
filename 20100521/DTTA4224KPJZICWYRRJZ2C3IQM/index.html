<html><header><meta charset="utf-8"><title>城市脈搏：平安包分身變六小福</title></header><body><h1>城市脈搏：平安包分身變六小福</h1><p>不知從甚麼時候開始，平安包已經由一個節日食品變成長洲的生招牌，但平安包設計萬變不離其宗，於是就算你走勻海旁的精品店和攤檔，每間售賣的產品也差不多，老實講還有甚麼新意呢？非長洲原居民的謝小姐也如是想。三年前，曾經在傳媒工作的她和美術朋友傾開，覺得只要有新意，悶爆的平安包都可爆出新點子，於是在海旁開設精品店。每年太平清醮前夕她都會推出新產品，將原本平平無奇的平安包玩N次變身，去年有包形吊墜和首飾，今次就玩分身，為包包們賦予性格，創造出六個卡通人物，稱「六小福」。點解唔叫「七小福」？謝小姐打趣話，「唔想人哋諗起成龍套戲囉！」<br><br>記者：蔡俊業<br>攝影：梁細權</p><p>最怕娘玩年輕</p><p>不同名字寄寓不同祝福，也有它的代表產品，例如錢錢就係錢包，O嘴開心笑的安仔就同周秀娜一樣做攬枕。「有好多人覺得太平清醮好娘，於是我哋就玩年輕設計。」也非獨沽一味笑笑口，如紅色扇的圖案，QQ被其他人壓在最低而苦口苦面，猶如有自己想法，意念獨特。<br>謝小姐說，市場的反應給予他們設計產品的靈感，「有好多客都提議我哋設計一啲玩得嘅嘢，於是今年就設計咗飛鏢，適合一家大細，或者大班入嚟度假屋玩嘅學生，比較安全。」別以為得個Cute樣只有女仔鍾意。謝小姐說都有較為成熟的男顧客來幫襯買飛鏢同扇，一家大細就更加唔在講。唔知會唔會有朝一日，平安包都有自己的公仔家族，像漢堡神偷般，成為一個時代的潮流Icon？</p><p>產品速遞</p><p>願望樹（29814328）<br>長洲新興海傍街37號地舖</p></body></html>