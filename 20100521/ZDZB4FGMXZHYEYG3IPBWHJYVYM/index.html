<html><header><meta charset="utf-8"><title>玩寸白沙道　襟撈</title></header><body><h1>玩寸白沙道　襟撈</h1><p>大抵各位潮流達人已於各大雜誌及討論區得知以下這件潮流界大事，不過今日我們還是要介紹一下。講緊係I.T又有新搞作，於潮舖內搞小型錶展，自昨日開鑼以來收到之迴響極之大。喂！梗係啦！名錶配潮牌，就算各位睇過晒以下手錶產品照片，我都勸有心人落舖望望，事關黑「撈」真係好得！<br><br>記者：胡卓琳<br>攝影：伍慶泉<br>Model：CC</p><p>頭炮黑魂「撈」展</p><p>EXI.T意思是EDITIONPROJECT×I.T，此店概念來自倫敦DoverStreetMarket、巴黎Colette及米蘭SlamJam，簡單說就是一間集各大時裝品牌、生活精品設計、潮流家具共冶一爐的SelectShop，於賣潮品同時亦會於各地搜羅與別不同的產品作展覽。頭炮展覽是英國手錶品牌BAMFORDWatchDepartment的型仔手錶。其實早在藤原浩於雜誌晒馬（其實係晒命）當年已對BAMFORD的高超改裝技術略有所聞，品牌可以響朵的鍍黑技術，幫你度身訂做個人化型錶，難怪令它成為全世界唯一受ROLEX認可的改「撈」店。今次展覽的七隻手錶包括Submariner、Daytona等等都會在展覽後公開發售，當中個人最Buy經BAMFORD改造後人稱369的ExplorerI，這只與fragment合作的黑魂手錶，配上三色369字款，潮得嚟有幾分活潑，唔錯！聽聞極限量，唉……十三萬呀！無錢買呀！</p><p>潮流集中「型」</p><p>EXI.T的地址其實是早前izzue×NBHD白沙道的舊址改頭換面，店內除賣點的手錶展外，亦售I.T旗下品牌的男裝服飾，更備CD、書本、太陽眼鏡、飾物等，包羅萬有，大部份貨品均以黑、白為主色調，感覺和諧優雅，而I.T旗下講得出的潮牌基本上都可搵到。要跌錢，容易之極。</p><p>MaisonMartinMargiela鮮黃色AidsTee　$699<br><br>UniformExperiment×泰八郎眼鏡　$5,299<br><br>NEIGHBORHOOD橫間背囊　$1,799<br><br>F.C.R.B×Thermos保暖杯　$699<br><br>ABathingApe綠色迷彩椅　$6,999</p><p>舖頭環境</p><p>EXI.T（28952303）<br>銅鑼灣白沙道5號地下</p></body></html>