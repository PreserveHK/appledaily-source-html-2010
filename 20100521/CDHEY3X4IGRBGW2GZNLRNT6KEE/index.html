<html><header><meta charset="utf-8"><title>世盃軟硬睇：索模教踼波　球王靠邊站</title></header><body><h1>世盃軟硬睇：索模教踼波　球王靠邊站</h1><p>呢個世界，邊個有資格教比利同埋羅馬里奧踢波，仲要勁到令佢兩個冇聲出？有，就係佢哋嘅同鄉，全球吸金力最強嘅長腿超模GiseleBundchen。<br>上星期，《福布斯》根據世界各超模由舊年6月至近期嘅收入定出排名，結果呢位萬人迷里安納度狄卡比奧嘅舊愛，美式足球巨星白蘭迪（TomBrady）嘅現任妻子，以2,500萬美元（約1.95億港元）蟬聯榜首。雖則話呢位5呎11吋高嘅29歲超模，擁有一雙45吋誘人美腿，但同足球風馬牛不相及，試問邊有資格教球王比利、前世界足球先生羅馬里奧踢波？講到尾都係噱頭，拍廣告啫。</p><p>幽比利羅馬里奧一默</p><p>巴西SkyTV早排為播放今屆世界盃進行宣傳，搵呢位超模幽兩大球星一默。先講佢教羅馬里奧嗰段，係兩個一齊重溫羅馬里奧某場波過關斬將後，射波被救空門嘅片段。睇GiseleBundchen訓話時七情上面，羅馬里奧一副無奈樣子，十足阿媽教仔。<br>到佢教比利踢波嗰段，係重溫完比利某場喺中圈笠射貼柱出界嘅片段後，教比利應該點做。比利地位顯然高過羅馬里奧，起碼叫做敢駁吓嘴，但最後都駁唔贏靚女，樣衰衰都幾搞笑。<br>紅到發紫嘅GiseleBundchen咁識吸金，當然冇錯過世界盃呢類全球嘅盛事，早喺上屆世界盃，佢曾喺記招上「露一腳」表演控波，都有板有眼o架。只可惜佢眼光麻麻，上屆貼決賽組合係巴西對德國，斷晒纜，難怪今屆未見佢再高調提供心水推介啦。</p><p>GiseleBundchen</p><p>出生日期：20/07/80（29歲）<br>國籍：巴西<br>身高：5呎11吋<br>三圍：34-24-34<br>職業：模特兒<br>婚姻狀況：已婚，丈夫為美式足球員白蘭迪</p><p>世盃A-Z</p><p>I（Injurytime）：意大利對阿根廷的90年世界盃準決賽，球證華治在加時上半場共補時8分鐘，他事後坦言忘記睇錶。<br>J（Jewellery)：英格蘭名宿卜比摩亞在哥倫比亞備戰70年世盃時，涉嫌在珠寶店偷竊，後獲脫罪。<br>K（Korea）：上屆冠軍意大利的天敵，意軍66年受挫於北韓，到02年被南韓爆冷擊敗。<br>L（Laduma）：非洲文入球的意思。<br>M（Mandela）：南非偉人曼德拉，在南非奪得今屆世盃主辦權後高呼：「我興奮得像個15歲的年輕人。」</p><p>話你知：足球與地球</p><p>第7屆世界盃在南美洲的智利舉行，智利擊敗阿根廷及西德獲得主辦權，此屆亦為巴西第2次登上世界盃冠軍寶座，東道主智利獲得世盃史上最佳成績的第3名。而此屆世盃的海報亦甚具特色，以地球與月球的密不可分的互連關係為構思概念，背景以海藍色的太空為基調，以足球取代月球，象徵足球與地球為「最親密」的互相影響的深遠關係。</p><p>球場介紹：皇家巴佛肯球場</p><p>RoyalBafokengStadium<br>簡評：球場於99年建成，並於09年3月完成翻新工程，以迎接世盃決賽周，而洲際國家盃亦有4場賽事在此進行過。另外，英格蘭國家隊已經決定將羅斯頓堡作為今屆賽事的總部，而他們首場分組賽對美國便於這裏上演。<br>城市：羅斯頓堡<br>容納人數：44,530<br><br>12/06　C組　英格蘭vs美國<br>15/06　F組　新西蘭vs斯洛伐克<br>19/06　D組　加納vs澳洲<br>22/06　A組　墨西哥vs烏拉圭<br>24/06　E組　丹麥vs日本<br>26/06　16強　C組首名vsD組首名</p><p>衫衫不盡</p><p>售賣熱點︰Nikeshop<br>地址︰銅鑼灣崇光百貨402號鋪<br>電話︰28955668<br>售賣熱點︰KitroomSports<br>地址︰旺角亞皆老街50號4/F<br>網址︰ http://www.kitroomsports.com </p></body></html>