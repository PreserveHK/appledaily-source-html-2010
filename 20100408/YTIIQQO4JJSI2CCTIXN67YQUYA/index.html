<html><header><meta charset="utf-8"><title>周秀娜披鹿皮闖江湖</title></header><body><h1>周秀娜披鹿皮闖江湖</h1><p>有些人彷彿越來越富貴，那些唔過萬的手袋就統統不成氣候，乏人追捧，實在慘不忍睹。好，今日一於同周秀娜（Chrissie）齊齊做勇士，力推眼前這個有廿年歷史的FarottoViaggi，首次進駐香港，力煲一系列鹿皮手袋，Chrissie大讚好用兼易襯衫，仲有，價錢超值！<br><br>記者：胡卓琳<br>攝影：梁細權<br>Hair：Kel@HHhair.nail</p><p>鹿皮Line香港獨家
</p><p>講少少歷史先，意大利品牌FarottoViaggi早於1990年在米蘭市內MonteNapoleone開店賣手袋，品牌多年來不斷專注發展女裝皮革飾物，當中以手袋系列最廣受歡迎，近年店舖開到遍及多個國家，包括德國及日本等地，到最近更正式在港插旗，開設首間概念專櫃。品牌專門為香港區首創全線以鹿皮皮革製手袋，如此看重香港市場，我哋都算威水。</p><p>Chrissie早前就係拎住最大Size那款FarottoViaggi去日本做Show，覺得點呢？「正呀！鹿皮真係超軟熟，手袋夠輕，大Size可以放很多雜物，做嘢用最方便；細的就可以平日出街用，襯衫又容易。」價錢呢？Chrissie所推介那款超大Size袋，都不過是盛惠四千有找，抵用啦！</p><p>軟綿綿格仔餅
</p><p>請不要先入為主，這些不是孖C出品，這是FarottoViaggi手袋系列中一款似足格仔餅設計的AirBubble系列。它特別在以鹿皮夾棉間隔，所採用的鹿皮原料亦十分罕有，手感柔軟程度及堅韌度甚至更勝羊皮，一般皮革難以模仿，所以就算縫了格仔車線Pattern都一樣可感到其軟綿綿，另外還有一項連Chrissie都舉手讚好的優點，就是輕身，她說：「我孭住個大袋行一日街都唔覺攰！」我都試過拎上手，袋身確實比想像中輕，對我這些經常要拎住袋周圍走的人來說實在不錯！</p><p>五色大細通殺
</p><p>FarottoViaggi除了力煲的格仔系列AirBubble之外，亦有其他特別的手袋款式，手袋系列由大袋至去Party的Clutch都有，總之就能照顧各女士們朝早返工、夜晚去蒲的需要。設計主力走年輕路線，當中部份更可以拆帶兩用，孭上膊或者當Clutch用都得。顏色方面包括主力的五種顏色，分別紅、黃、啡、灰及黑，襯衫易極。</p><p>手袋八折賀開店
</p><p>品牌還照顧到對手袋需求不大的你，除以上各手袋外，還有外形似足餃子的CoinsBag，同樣以軟綿綿的優質鹿皮製造，一共13色任揀，總有一色合你心水。品牌為慶祝全港首間店開幕，將由今日起至5月9日，作為期一個月的八折優惠（AirBubble系列除外），快手到尖沙嘴舖揀定心水鹿皮靚手袋啦！</p><p>FarottoViaggi（27322122）<br>尖沙嘴嘉蘭圍百樂酒店ROYALPARKDNA3樓326號舖</p></body></html>