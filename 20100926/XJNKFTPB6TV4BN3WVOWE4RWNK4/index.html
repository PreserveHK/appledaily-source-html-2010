<html><header><meta charset="utf-8"><title>MeatBible擺上枱　炭燒老牛4成至冧</title></header><body><h1>MeatBible擺上枱　炭燒老牛4成至冧</h1><p>中環全新餐廳Shore，餐廳連酒吧加個露天酒廊暢飲曬月光，更巴閉到設明火炭爐烤自家熟成牛肉，刁鑽到整本熟成牛肉Bible，中環百零二百蚊扒房鋸扒仲唔收加一，邊度搵？<br><br>記者：梁美甜<br>攝影：梁細權<br>Model：Eriko@Zmodel.com</p><p>平食貴agedbeef</p><p>近月來全新西餐廳多不勝數，論裝潢設計要幾型有幾型、要幾豪也有幾豪，連用料也越來越刁鑽貴價，豪華供應收費亦有番咁上下，但，首間進駐新廈LPlace的Shore就來個反傳統，豪華供應卻出奇地抵，有幾抵？城中有幾多間供應自家agedbeef？頂盡十隻手指也數得了；agedbeef者單是塊扒動輒起碼幾百，莫說埋單走人時收費；位處中環的Shore，供應自家wet-aged及dry-aged牛肉，兼以明火炭爐烤製而成的型格餐廳，加個大露天仲要誇張到不收加一服務費，採自願打賞的餐廳，想像得到收費如何？問友人，十居其九均說「肯定好貴喇！」事實卻是，二百多元就吃到件NewYorkStrip，與普通連鎖美式餐廳無異。<br>Shore之所以可以賣得便宜，全因自家設屠房，牛肉訂回來後才根據需要而起出西冷、牛柳等等部位，更根據可供應牛扒款式製成MeatBible，詳細列出風乾期、存量、價錢等，必然滿足得了一眾有要求的牛魔王。</p><p>生牛Tartare有餘韻</p><p>明火炭爐及風乾牛扒櫃全設在四樓開放式廚房內，客人可以從Bible上選定心水風乾或濕乾牛肉後，再以炭燒或烤製等烹調方式中揀選心頭好，我嗜肉，對有質素的牛肉更愛吃偏生一點，一客NewYorkStrip牛扒來個四成熟就最正，牛扒上桌沒有甚麼花巧醬汁點綴圖案，一件扒就這樣上，賣相欠奉但肉香四溢，炭火燒製，調味不多最能吃其原汁原味，medium-rare程度，牛扒外層微焦帶炭香，中心粉紅鮮嫩帶點點鮮肉的韌勁，肉味卻十分突出，正！不怕生者，可以選點SteakTartare，採用坊間少有的牛冧肉，為了保持原汁原味而以人手剁碎，加入洋葱等簡單配料及調味而成，入口豐腴有嚼勁，每口均滲出淡淡肉香及鮮味，餘韻獨特而悠長，必試！</p><p>專食環保魚</p><p>不嗜肉？那，來個環保魚吧！魚也有環保？莫非循環再用……勿胡思亂想，餐廳只是採用來貨較貴的可持續海產認證海鮮，換個角度，即是不時不食、不肥不吃；一道PanRoastedFreshFish（烤焗鮮魚），採用新西蘭Yellowtail鮮魚來炮製，肉厚魚味較淡，卻鮮嫩又滑溜，最肥美，魚皮煎香後更是甘香帶微脆，煞是回味！</p><p>CitrusCuredSalmon$108</p><p>以挪威三文魚自家熏製，加入新鮮西柚肉，味道更鮮口感更豐。</p><p>OrangeChiffon$75
</p><p>大廚Jason炮製的香橙雪芳蛋糕，淡淡橙味配濃香的醃梅，酸酸超滿足！</p><p>乾濕兩用</p><p>Shore自家製乾、濕熟成牛肉，dry-agedbeef乾式牛肉指將牛肉塊置於恒溫、恒濕的冷藏熟成室內，利用本身製造的天然酵素來分解肉質，牛肉更有嫩滑度，肉味突出；wet-agedbeef濕式熟成指將牛肉置於真空袋內，同樣以本身製造的天然酵素來分解肉質進行熟成，牛肉水份不會流失體積不會縮小，風味獨特。</p><p>Shore（29151638）<br>中環皇后大道中139號LPlace三及四樓</p></body></html>