<html><header><meta charset="utf-8"><title>Juno偕女友煙韌拍拖</title></header><body><h1>Juno偕女友煙韌拍拖</h1><p>麥浚龍（Juno）和混血女模女友Janine打得火熱，經常被目睹拍拖逛街，昨日傍晚時分兩人又如孖公仔到中環ifc出巡，兩人主攻連卡佛男裝，Janine更為Juno試戴頸巾，她又不時挽着男友的手臂，表現恩愛。當兩人在櫃枱簽賬後發現有記者，即由後門離開。<br>另外，Juno前晚到灣仔出席SillyThing與ABathingApe合作推出產品的宣傳派對，他透露與蒼井空主演的《復仇者之死》被選為香港亞洲電影節開幕電影，蒼井空將來港宣傳。</p><p>維護蒼井空</p><p>問可擔心反日情緒仍然高漲，Juno說：「要正面啲睇，人哋（蒼井空）畀咁多心機去拍，唔可以抹煞人哋付出嘅努力。」<br>採訪、攝影：李志明、胡比</p></body></html>