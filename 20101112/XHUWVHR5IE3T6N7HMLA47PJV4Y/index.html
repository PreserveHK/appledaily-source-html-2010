<html><header><meta charset="utf-8"><title>at17十周年重聚</title></header><body><h1>at17十周年重聚</h1><p>女子組合at17的林二汶及盧凱彤（Ellen）去年分開發展，二汶與哥哥林一峰孖住出碟、開騷，Ellen就為其他歌手的演唱會擔任結他手，近日她更推出了單曲碟，很多歌迷都擔心at17不會再重聚，不過Ellen透露她和二汶已經開始計劃兩年後於紅館聚頭。</p><p>香港的組合於樂壇可以站穩住腳的可算不多，而且還要賺到錢的，更少之又少，相信at17都不例外。去年林二汶及Ellen分開發展，各有各做，Ellen為陳奕迅（Eason）、楊千嬅等擔任演唱會結他手，她笑言走埠差不多一年，收入十分滿意：「今年真係度過咗艱難期，雖然彈到手指都腫晒，但係收入係咁多年以嚟最穩定同最滿意嘅。」</p><p>願無酬幫憶蓮</p><p>Ellen覺得每次與不同歌手合作，都可以從他們身上學習到新知識，她說：「同陳奕迅做咗咁多場演唱會，我睇到佢嗰份專業同創新，可能一首歌唱過好多次，佢每次唱都令人feel到佢好有heart。」另外Ellen最希望可以有份擔任偶像林憶蓮演唱會的樂手，她更揚言假若有這個機會，就算沒有酬勞都會答應。<br>Ellen表示收入多不會令她動搖而放棄好拍檔二汶，她說：「我點會捨得掉低佢呀，雖然做結他手嘅收入好穩定，但係我哋點都會繼續做at17，我哋已經開始傾緊兩年後嘅十周年演唱會。」</p><p>翻唱王菲舊作</p><p>近日Ellen推出個人單曲碟，當中她翻唱了王菲的《SummerofLove》，當年為阿菲執導拍MV的區雪兒亦為Ellen的MV執導，她說：「因為區雪兒喺我監製度聽到我唱呢首歌，之後佢仲主動話要幫我拍《SummerofLove》。」<br>採訪：李珮洳<br>攝影：陳慧安</p></body></html>