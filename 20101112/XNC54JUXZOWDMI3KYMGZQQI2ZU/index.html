<html><header><meta charset="utf-8"><title>田蕊妮TVB發圍最怕夫妻檔</title></header><body><h1>田蕊妮TVB發圍<br>最怕夫妻檔</h1><p>由亞視轉投無綫發展的田蕊妮，發展可謂漸入佳境，劇集方面有不少演出的機會，早前更膽粗粗接受挑戰，與森美合作主持《超級巨聲2》，成功過關的田蕊妮對自己信心大增，她坦言如果機會來臨，雖然怕，但都不介意與老公杜汶澤合作，挑戰自我。</p><p>田蕊妮早前在尖沙嘴接受訪問，提到近日的發展成績，當然不得不提她與森美合作主持的《超級巨聲2》，她笑稱至今都覺得監製麥鎮東找她做主持真的相當大膽，她說：「初初知道佢搵我做主持，我嚇咗一跳，返去同老公（杜汶澤）講呢件事，連佢都話個監製真係好大膽，不過佢覺得我應該接受新嘗試，唔應該放棄。」</p><p>習慣依賴</p><p>結果成功過關的田蕊妮，不但很享受整個主持過程，更承認今次的確幫了她，除了令觀眾對她改觀外，還有信心接受新挑戰。問田蕊妮所謂的挑戰是否與杜汶澤合作？她笑說：「呢個真係好大挑戰，以前都未試過同佢合作，如果成事嘅話我會好緊張，因為佢太了解我喇，加上我習慣喺佢面前『熄機』，乜嘢事都依靠佢，有呢個機會先算喇，我諗真係要睇劇本再考慮。」</p><p>感謝網民</p><p>早前有不少網民讚賞田蕊妮在劇集《讀心神探》的演出，她聽聞後笑說：「真係OKo架！不過都要多謝佢哋，家我睇番都好回味，嗰陣我哋成班演員相處得好開心，我仲可以同偶像林保怡合作　。」<br>撰文：何慧斯　攝影：林德雄<br>服裝：IZZUE<br>髮型：MinnieCheungofHairCorner
</p></body></html>