<html><header><meta charset="utf-8"><title>江若琳苦練勾魂舞</title></header><body><h1>江若琳苦練勾魂舞</h1><p>江若琳（Elanne）自從上一張專輯唱過一首快歌《ShowYou》後，就愛上跳舞，早前隻身往韓國學藝，為成為能唱能跳的動感歌手做準備。江若琳回港後更自爆在韓國學舞期間有艷遇，被當地男生狂追索電話號碼。</p><p>江若琳早前為演繹快歌《ShowYou》而苦練舞藝，誰料一舞上癮，故決心到韓國學跳舞，Elanne謂：「做歌手唔可以淨係唱慢歌，要多元化，而且唱快歌的確係可以令歌迷投入啲，現場氣氛更好，之前首快歌，反應唔錯，仲因為跳過一次而愛上咗跳舞，最近又有新嘅快歌，排嘅舞難度高咗，仲想再挑戰多啲高難度動作。」</p><p>搭地鐵有艷遇</p><p>Elanne在韓國除學舞外還順道旅行，問她有冇艷遇？她說：「有次搭地鐵時，突然有個男仔走埋嚟問我要電話號碼，我同佢講我唔係韓國人，之後就問我要Email，我唔畀，佢就寫自己個Email畀我。」原來Elanne每天都將自己打扮到靚靚出發，難怪會被狂蜂釘上。</p><p>自封超級路癡</p><p>這次旅程令Elanne獲益良多，她說：「咁大個女都係第一次一個人出門，學到好多新舞步，仲令我愛上一個人去旅行，好有成功感。」Elanne自爆一向是超級路癡，即使在香港也會迷路，這次孤身到韓國，不但沒有迷路，還懂得到處遊覽，她說：「自己識搭車去到目的地，開心到不得了，一個人去旅行想去邊就去邊，仲要冇人識我，每日好自由周圍去，我決定有時間每年都一個人去旅行。」<br>此外，早前Elanne為動畫電影《多啦A夢之大雄的人魚大海》配音，聲演公主一角，原來她一向都是多啦A夢迷，她說：「之前都配過另一套多啦A夢動畫電影，今次再搵我，真係好開心，因為由細到大都好鍾意多啦A夢，每次配音都好興奮。」<br>採訪：胡比<br>攝影：陳順禎</p></body></html>