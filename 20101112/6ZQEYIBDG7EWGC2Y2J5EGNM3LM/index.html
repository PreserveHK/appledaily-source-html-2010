<html><header><meta charset="utf-8"><title>中環在線：賓卡搭上伴娘　結婚變離婚 - 李華華</title></header><body><h1>中環在線：賓卡搭上伴娘　結婚變離婚 - 李華華</h1><p>講完非一般繁殖方法，老友話佢哋呢排又翻炒緊另一單已經有半年、仲有好多人都話自己聽過嘅「傳聞」！<br>單嘢係咁嘅，有對新人結婚，擺酒嗰陣，賓客坐定定睇播片，咁照一般做法都係播對新人細個嗰啲相、嗰朝接新娘嘅片段呀咁；點知一去片，鏡頭所見係兩條肉蟲嘅真人Show，如果對肉蟲係對新人自己，只可以話佢哋前衞，但係片段中呢一男一女原來係新郎哥同個伴娘！策動呢單嘢嘅新娘，播完片仲宣佈自己即日離婚。<br>睇到呢度，大家可能又會話聽過喇，華華就畀個最Update嘅版本大家。聽講，新娘喺擺酒前幾日上新郎哥屋企搵佢細個嘅錄影碟或者帶，點知畀新娘搵到一餅冇寫標題嘅帶，一播之下，發現自己嘅伴娘bestfriend居然同自己未婚夫有染。呢位新娘無好似一般人咁大吵大鬧，反而低調地將上床片段剪入預備播放的video裏面。<br>另外，華華收到新郎哥係某發鈔行嘅賓卡，婚宴舉行嘅地方唔係君悅而係「金鐘三寶」其中一間…有意再八落去者，不妨跟跟。<br>李華華</p></body></html>