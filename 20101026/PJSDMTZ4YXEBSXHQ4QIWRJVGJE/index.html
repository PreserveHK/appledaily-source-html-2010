<html><header><meta charset="utf-8"><title>林一峰自嘆失戀兼破財</title></header><body><h1>林一峰自嘆失戀兼破財</h1><p>林一峰及梁祖堯昨日到商台宣傳下月尾舉行的舞台劇《戀愛總是平靜地意外身亡》，主持問及二人的戀愛經驗，一峰自爆半年前逗留在歐洲拍拖，他說：「我美其名去搵靈感，其實就係去拍拖，花咗好多錢，都覺得有啲儍。」問一峰會否暫時不拍拖？他說：「咁又唔會，不過唔要再係異地戀。」</p></body></html>