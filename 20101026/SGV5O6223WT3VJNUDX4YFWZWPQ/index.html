<html><header><meta charset="utf-8"><title>探索青年潛能開創未來</title></header><body><h1>探索青年潛能開創未來</h1><p>「讀完中學嗰陣唔知自己想點，冇諗過將來嘅方向」，25歲的JoJo現時從事化妝服務行業，有自己的店舖，回想7年前自己對前路感到迷惘，在社工引導下找到目標。香港青年協會荃灣青年空間為協助資源匱乏的青少年探索前路，特舉辦「青年潛能探索計劃」，助他們及早認識自我，思索將來。</p><p>此計劃獲蘋果日報慈善基金撥款2萬元推行，內容包括工作坊、技能訓練、行業探索及社會服務，逾30名青少年可於9項技能課程中選擇感興趣的參與，當中有剪髮造型、手作創業、DIY電腦砌機及Photoshop圖像設計等。</p><p>導師帶領選購材料</p><p>15歲的Alice參加了皮革手飾製作課程，經過7節課堂的學習，她已懂得利用不同種類的皮革手做硬幣包、手機套、筆袋、斜揹袋等製品，「皮革製作唔止成為我嘅興趣，仲係一門手藝、一條出路」。她認為本港較少手工製品，其作品或有市場。她自言喜歡製作手工藝，投入其中，可付出的耐性及專注力都比平時多，「學整皮革時試過夠鐘我都賴死唔走，平時做乜都冇咁有心機」。<br>於行業探索的環節，課程導師帶領學員到深水埗選購皮革及製造工具，「揀皮過程都幾複雜，實地去睇好好多，學識乜嘢質地嘅皮適合造乜嘢製品，同埋工具有咩用途。導師帶我哋去都係貨真價實嘅舖頭，我自己再買皮都有門路」。Alice表示，課程完結後有自行購買皮革手工製品，「之前整咗手機繩送畀同學同老師，嚟緊聖誕節會整唔同製品當聖誕禮物送畀朋友」。<br>25歲的JoJo7年前中學畢業，於香港青年協會社工介紹下參加了一個由政府資助的就業計劃，繼而獲聘為活動助理，其後再獲1年文員合約。「畢業後都唔知自己想點，到文員份約就嚟完先開始諗。如果唔係參加咗呢類型計劃，我搵工都係搵sales」。</p><p>自設店舖開班授徒</p><p>當活動助理及文員期間，JoJo了解到自己的個性，「做活動助理時幫手搞活動，其中一個係跳舞表演，髮型比較誇張，舞蹈員又有一致嘅髮型，影響到我鍾意髮型設計。文員份工對我嚟講就真係好悶！慢慢對於未來就多咗方向」。之後她自行報讀新娘化妝及髮型課程，入行後發展順利，如今自設店舖及開班授徒。「青年人如果唔知自己想點，我鼓勵佢哋參加呢類計劃，可幫到佢哋尋找方向，認識自己多啲，對人際關係同自信心都有幫助」。<br>青協荃灣青年空間電話：24136669<br>「社福機構專戶」捐款編號：S0006<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:adfund@appledaily.com<br>網址： http://charity.appledaily.com.hk <br><br>蘋果日報慈善基金乃根據《稅務條例》第88條獲豁免繳稅的慈善機構<br><br>收捐款戶口<br>恒生銀行：368-006565-001<br>中國銀行：012-898-00067655<br>滙豐銀行：580-198836-001<br>渣打銀行：447-0-667059-3</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=S0006">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=S0006">捐款記錄</a></div></p></body></html>