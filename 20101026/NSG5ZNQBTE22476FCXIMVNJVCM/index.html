<html><header><meta charset="utf-8"><title>中環在線：許連捷周街sell衞生巾 - 李華華</title></header><body><h1>中環在線：許連捷周街sell衞生巾 - 李華華</h1><p>「衞生巾大王」、恒安國際（1044）行政總裁許連捷，連小學都未畢業，又係出名大男人到爆嘅閩南人，勢估唔到佢會搞衞生巾！佢點靠衞生巾「殺出一條血路」，又點靠衞生巾成為「閩南商業教父」嘅呢?<br>話說1984年，有個叫楊榮春嘅技術員，拎住一堆香港衞生巾說明書嚟搵許老闆，許老闆話衞生巾當時響好多發達國家已經用咗幾十年，但大陸嘅「用家」（即係女人）連呢塊係乜都唔係好知。有一日，一個上海朋友嘅太太同佢講，用咗十包之後就買唔到「很痛苦很難受」，於是佢認為呢個產品係可以為消費者帶嚟改變、舒適、衞生同埋方便，加埋「價錢不是太貴，一般家庭收入都買得起」，所以應該有得做，於是，佢就拎住好多人夾份嘅20萬美金本錢，開始生產「安樂」牌衞生巾！<br>佢同四個男業務員，周街跑推銷衞生巾，但係成個月都冇人問津，第一筆價值成千銀嘅生意仲被人呃埋！就響呢個時候，一部三色台劇集救咗佢！1986年，大陸播三色台嘅《八仙過海》，許老闆就插播廣告，卒之佢嘅事業好以加咗對翼咁全速起飛，到1998年，佢仲說服到股東將恒安嚟香港掛牌上市，成為第一隻南下香江掛牌嘅民企！
</p></body></html>