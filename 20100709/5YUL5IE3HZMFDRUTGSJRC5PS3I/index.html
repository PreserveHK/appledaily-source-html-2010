<html><header><meta charset="utf-8"><title>Miki萬寧哥哥開心轟炸天神村　80後糞青</title></header><body><h1>Miki萬寧哥哥開心轟炸天神村　80後糞青</h1><p>夏Tee當道，陽光普照下一街鮮艷色相，極盡Colorful。撞正暑假，加上卡通Print就更活潑。經典動漫畫《OswaldtheLuckyRabbit》、《IQ博士》、《藍精靈》小朋友可能唔識，搶住畀錢看來都是一眾大細路，好似Miki同萬寧哥哥沈志明（Z.O.）兩個儍瓜，都話「小雲同小吉好重要！」<br><br>記者：吳允冲<br>攝影：伍慶泉、林栢鈞</p><p>Miki獨愛儍瓜超人</p><p>八十年代漫畫與卡通片《IQ博士》，可算是低能卡通的始祖，就算你未睇過，都一定會記得梅姐主唱的主題曲「靈感IQ稱得上十分之高超，創作力量同幻想會嚇你一跳……」Miki：「我細個嗰陣雖然未睇過《IQ博士》，但主題曲一定識唱，加上家高清台都有播番呢套卡通片，我都有睇，小吉真係好得意，唔識講嘢又飛嚟飛去，不過最好笑嘅都係食酸梅乾嘅超人！」來自台灣的萬寧哥哥Z.O.就舉手話由細睇到大：「其實一開始會看都是因為《龍珠》，我是《龍珠》的粉絲呀！」《龍珠》《IQ博士》漫畫家鳥山明，以小雲這個機械公仔發放無厘頭笑彈，家上YouTube睇番都覺得一樣咁好笑！<br>對八十年代經典卡通片有情意結的Catalog與馬拉松，繼《小露寶》後，今個夏天就以《IQ博士》為主角推出了一系列Tee，並以主角小雲小吉同佢哋至愛的玩具——米田共為主，其他朋友仔宇宙大王、儍瓜超人、草菇小姐同栗頭老師都一齊出現，惟獨欠缺博士老婆山吹老師！男裝Tee款分為圓筒T恤同RingerTee，女裝就有Tunic與Tee，TeePrint花款亦較多，Monogram、橫間等設計啱晒夏天，好似Miki身上的米田共Tee襯裙或HotPants都一樣Kawaii！</p><p>OnMiki:白色米田共Tee$199/c&amp;m、小雲波點Cap帽$149/m、粉紅色米田共Cap帽$149/m<br><br>OnZ.O.:青色宇宙大王Tee$199/c&amp;m、深藍色NikeTalacheLow$659/c&#13;</p><p>OnMiki:小雲烏鴉MonogramTee$239/c&amp;m、米田共Lorry'sCap$199/c、ReebokIceCreamFreestyle$599/c、<br><br>OnZ.O.:栗頭老師RingerTee$199/c</p><p>米奇元祖長耳突圍</p><p>每月都有新交叉對象的:CHOCOOLATE，繼人見人愛的哈囉吉蒂之後，七月之星就輪到迪士尼開山元祖OswaldtheLuckyRabbit。由華特迪士尼於1927年創作的長耳版米老鼠「幸運兔」Oswald。由佢做主角的Tee勝在比較罕有，比其後代MickeyMouse特別，黑白用色和波點亦非常易襯。現凡在店內買任何兩件貨品滿$800更有一把OswaldtheLuckyRabbit波點遮送！（7月15日開售）</p><p>呢班小鬼唔定性</p><p>米老鼠玩不停，阿美利堅代表JunkFood也不例外，一向出產八十年代VintageTee的「垃圾食物」，新貨除了穩膽MickeyMouse外，便以藍精靈的幾款最為搶手。洗水Tee着上身勁舒服，而且顏色夠晒夏天，感覺非常L.A.！襯WashedJeans或短褲就可以出街。題外話，你又知唔知八十年代在美國發揚光大的《藍精靈》，其實是來自比利時？就算唔知，你都應該識唱主題曲「藍精靈，十分勁，反斗激氣真要命……」</p><p>b.Bauhaus（28916811）<br>c.Catalog（25063928）<br>e.:CHOCOOLATE（25726687）<br>m.Marathon（25063139）</p></body></html>