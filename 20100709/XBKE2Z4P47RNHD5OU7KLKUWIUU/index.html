<html><header><meta charset="utf-8"><title>世盃動物園：4仔女星出「口」撐荷蘭</title></header><body><h1>世盃動物園：4仔女星出「口」撐荷蘭</h1><p>猶記得何超儀憑喺電影《豪情》飾演骨妹趙啷啷，勇奪第23屆香港電影金像獎嘅「最佳女配角」。如果《豪情》有荷蘭版，趙啷啷呢個角色，非荷蘭四仔女明星BobbiEden莫屬。事關Bobbi姐承諾如果荷蘭贏到今屆世盃冠軍嘅話，就同埋佢3個朋友，幫佢喺Twitter嘅粉絲口交。<br>今屆南非世盃決賽周突然變咗囡囡表演嘅場地，多個囡囡開出驚人承諾。早喺分組賽嘅時候，巴拉圭模特兒達莉雅絲應承，話如果巴拉圭捧到世界盃的話，就輪流同球隊23個球員狂歡，可惜巴拉圭自己唔爭氣喺8強出局。<br>至於巴拉圭教母莉爾莎列基美，亦講過只要巴拉圭入到4強就剝光豬。雖然巴軍喺8強衰咗畀西班牙，不過佢又改口話為咗慰勞球迷，日前都拍咗輯裸照益街坊。<br>隊隊都有「出位女球迷」捧場，咁荷蘭攞冠軍又點呢？前日荷蘭四仔女明星Bobbi姐就咁講：「如果荷蘭贏到世界盃，我就會同我Twitter嘅粉絲開派對慶祝，順便用口為佢哋提供『服務』，而且仲會叫埋我3個朋友VickyVette、MissHybrid同埋GabbyQuinteros嚟幫手，等大家開心吓。」</p><p>尊重球員不提供服務</p><p>我求大俠聽啲網友講，Bobbi姐「出口術」之後，家陣喺Twitter嘅粉絲已火速增至23,000幾人；萬一荷蘭真係攞冠軍嘅話，就算佢搵埋3個朋友嚟幫手，每人都要「服侍」近6,000人，隨時做死佢。不過荷蘭喺74同78年都入過決賽，但就輸咗畀西德同阿根廷，因而有「無冕皇帝」呢個帶有貶義嘅稱號；今次荷蘭如果首登世盃冠軍寶座，呢位荷蘭女星「為國出力」都算有功勞。<br>話時話，Bobbi姐雖則借世界盃同荷蘭國家隊嚟幫自己宣傳，不過唔知係咪怕影響班荷蘭球員備戰，冇話提供特別服務畀佢哋，算係抵讚。</p></body></html>