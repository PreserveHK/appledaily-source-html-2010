<html><header><meta charset="utf-8"><title>急凍！復刻版洗頭水</title></header><body><h1>急凍！復刻版洗頭水</h1><p>我有一個同事，迷上了泰國品牌OrientalPrincess的香蕉味洗頭水，日日洗頭用佢不特止，冲凉、甚至洗衫都用！全身蕉味。對於洗頭水，歷年來最令我記得的是早已停產的TheBodyShop藍色薄荷味洗髮露，這經典之作最近重新推出復刻版，令我今個夏天好開心！34℃下我一返到屋企就用佢由頭冲到落腳，嘩！好似成身浸咗落冰水咁，好爽！我已入定一箱存貨以防又再停產！原來經典復刻之列更包括香蕉洗髮露同護髮素，同事以後唔使再去泰國掃貨啦！<br><br>查詢：22347791<br><br>喪拼1號</p></body></html>