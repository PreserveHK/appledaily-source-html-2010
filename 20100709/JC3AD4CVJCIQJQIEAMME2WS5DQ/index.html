<html><header><meta charset="utf-8"><title>我們的世界盃：何輝邊講波邊辦婚禮</title></header><body><h1>我們的世界盃：何輝邊講波邊辦婚禮</h1><p>著名足球評述員何輝周二晚在其國內個人網站公佈：「我要結婚了！我要於2010.7.13在香港與香港有線體育台著名主播38歲的陳欣欣小姐喜結良緣。這個喜訊這是我第一次在網站公佈，希望得到好波網各位網友的祝福！」本報娛樂版已搶閘報道此喜訊。記者：曾雁平　部份相片由何輝提供</p><p>近年集中在國內發展的何輝，在世界盃決賽周期間忙到日夜顛倒，為何選擇世界盃結束後便急急成婚？他笑說：「其實冇乜特別原因，大家覺得是時候，又唔想拖到下年，就順其自然行禮結婚同親朋戚友食番餐飯，可能稍後先補擺酒。」<br>雖然何輝數個月前成功求婚，便立即着手籌備婚禮，但在世界盃決賽周期間每日工作15小時，忙到要在評述賽事時「偷雞」寫稿，期間更要兼顧婚禮大大小小的瑣事；難怪有傳因工作太多，何輝在評述世界盃期間與國內拍檔以波論波時被人撩㷫，收咪互相爆粗，結果要勞煩領導級出面調停。何輝對此事未有正面回應，只說事件已告一段落。</p><p>主力仍留廣州發展</p><p>何輝公佈婚訊後，有網民預告何輝即將回歸香港；不過，他在世界盃前已經與廣東省體育台續約3年，即是說，未來幾年，何輝還會留在廣州發展：「其實我一直有諗返香港工作，但感覺上，評述員工作暫時喺國內嘅空間比較大，但會好似過去幾季咁，有時間就會喺香港嘅電視台客串。」<br>「始終新婚，總唔能夠好似以往咁，有時幾個月都唔番香港一次。我已經諗定，盡量每星期做完周末嘅波就返香港一兩日，到周中有歐聯先返上去，之後再返香港，希望可以做到兩方面都兼顧到啦！」何輝說。</p><p>何輝小檔案
</p><p>年齡：43歲<br>現職：廣東省體育台評述員<br>簡介：前香港代表隊前鋒，27歲掛靴，轉職測量員，後經黃興桂介紹到新加坡ESPN擔任評述員。近年轉到國內發展，為廣東省最受歡迎的足球評述員。</p></body></html>