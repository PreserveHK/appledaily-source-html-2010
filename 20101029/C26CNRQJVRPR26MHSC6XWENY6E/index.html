<html><header><meta charset="utf-8"><title>周國賢獨闖樂壇嘆人情冷暖</title></header><body><h1>周國賢獨闖樂壇嘆人情冷暖</h1><p>加盟了新公司的周國賢（Endy）終於再以個人名義推出新碟，自己一手包辦的作品令他得到甚大的滿足感，在製作過程中，Endy明白到做人一定要放下執着，因為到最後會得到更多的收穫。</p><p>周國賢之前與幾位好友組台樂隊Zarahn，成績本來不錯，可惜最後樂隊要解散，Endy被迫放棄夾band的夢想，他坦言初時甚難過，他說：「我一直都好堅持要夾落去，最後堅持唔到惟有解散，當初真係好唔開心，成日問點解會搞成咁，個人好執着。」</p><p>朋友貴精不貴多</p><p>其後Endy簽了新公司，重新出發，相隔五年再以個人名義出碟，其大碟名為《Implode》，即內在爆發的意思，他將五年內想講的事全部投放於新作當中，所以他對今次的大碟非常滿意，他說：「今次啲歌有關於社會問題、世界問題、人同人相處嘅問題，就連現今女性化妝嘅問題都會有講到。」<br>Endy更與藍奕邦炮製了《公仔箱》一曲，歌曲是講人出來社會做事後，面對其他人都要戴上面具，當流露童真的一面時，反而會被人取笑，他帶點感慨地說：「做人做乜要事事計算？呢五年嚟我突然多咗好多朋友，但係事業開始走下坡時啲朋友又唔知去晒邊，到家知道我出返嚟，佢哋又會出現番，所以我領悟到真心朋友貴精不貴多。」</p><p>想搞露天音樂會</p><p>此外，Endy計劃新碟推出後舉行一個露天音樂會，將多年來的歌曲與歌迷分享，不過他現時正尋覓演出場地，他說：「好多時出碟都會搞簽唱會，不過我覺得預期搞20次簽唱會，不如搞一個音樂會，唱晒所有歌畀歌迷聽好過啦！」<br>採訪、攝影：李珮洳<br>化妝：JessicaChan<br>髮型：P.O.PHair-Dressing<br>服裝提供：i.t.、Dr.Martens</p></body></html>