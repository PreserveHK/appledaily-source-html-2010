<html><header><meta charset="utf-8"><title>籃Fun籃解：直播中斷央視道歉</title></header><body><h1>籃Fun籃解：直播中斷央視道歉</h1><p>直播搞到要道歉？原來中央5台周三直播火箭首場作客湖人嘅比賽，當去到最後2.4秒，當時湖人領先僅兩分嘅緊張時刻，直播突然中斷，無厘頭轉播排球；睇緊波嘅球迷梗係㷫到爆，據聞央視領導都嬲到拍枱，講波嘅評述員于嘉更加喺微博爆粗！噚日央視就發公開道歉信（圖），希望可以撫平球迷怒火喇！</p></body></html>