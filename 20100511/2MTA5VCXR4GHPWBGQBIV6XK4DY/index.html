<html><header><meta charset="utf-8"><title>關楚耀復出唔夠氣</title></header><body><h1>關楚耀復出唔夠氣</h1><p>去年在日本藏毒被捕的關楚耀，閉關悔過一年後近日復出樂壇，昨日他與岑潔儀（Zoey）在荷里活廣場出席世界盃足球展覽活動。自小跟隨契爺譚詠麟及明星足球隊踢波的關楚耀，即場展示球技，他說：「我同爸爸除咗研究音樂就係講足球，休息咁耐再返錄音室，發覺道氣真係要練一練，所以不斷踢波、跑步同游水練氣。」</p><p>多謝衞蘭祝福</p><p>關楚耀又指自己對德國隊有情意結，故世界盃一定捧德國隊場。提到其舊愛衞詩的胞姊衞蘭（Janice）祝福他，又稱讚他的新歌有進步時，關楚耀說：「多謝佢，多謝Janice，我都祝佢嚟緊開騷演出成功。」<br>此外，身穿曼聯球衣的岑潔儀昨日肚上露出疑似疤痕，她又笑言世界盃期間計劃與朋友到酒吧觀賽，問到她會否擔心再遭偷拍時，她說：「怕呀，不過都係四年一次，大家一齊happy吓都OK吖。」採訪：藍文浩<br>攝影：彭琮然
</p></body></html>