<html><header><meta charset="utf-8"><title>馮仁昭四圍超：楊思琦自爆交稅唔肉痛 - 馮仁昭</title></header><body><h1>馮仁昭四圍超：楊思琦自爆交稅唔肉痛 - 馮仁昭</h1><p>楊思琦噚日喺九龍灣出席商場活動，又有錢落袋，佢話今年交稅要成6位數字。思琦話新一年商場騷接唔停手，試過一個禮拜內三次去內地登台做騷，所以交稅多都唔緊要。講開年初一撞正情人節，問思琦會陪屋企人定係男友，佢話：「未諗呀，初一要返公司做嘢，應該行吓花市，食吓湯圓。」</p></body></html>