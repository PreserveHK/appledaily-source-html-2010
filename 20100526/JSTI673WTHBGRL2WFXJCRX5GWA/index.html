<html><header><meta charset="utf-8"><title>五顏六色迎夏日　滑滑紅綠燈豆腐</title></header><body><h1>五顏六色迎夏日　滑滑紅綠燈豆腐</h1><p>一二三紅綠燈，吃豆腐要小心。今個夏季，素白豆腐都學人扮鬼扮馬，來場色彩革命。豆腐加入杞子、粟米、蔬菜，變紅、變黃、變綠，十足紅綠燈，吃時隨時無聲滑入喉嚨，請小心！<br><br>記者：潘紫芳<br>攝影：周旭文<br>Model：Eriko＠Zmodel.com</p><p>（紅）杞子豆腐</p><p>激似腐乳，甜而不膩，杞子不完全搗碎，仍帶點點咬口。</p><p>（黃）粟米豆腐</p><p>粟米攪成茸加入豆腐，淡黃色澤甚似燉蛋，粟米香甜味濃郁。</p><p>（綠）蔬菜豆腐</p><p>把菠菜等蔬菜攪碎隔渣入饌，同樣滑口，但味道相對清淡些。</p><p>*各款豆腐配鮑汁$38、配刺參或雜糧汁$58</p><p>秘製豆腐不加石膏粉</p><p>剛開業的「海蔘飯莊」，專賣鮑參菜餚，大門口一個巨型中式牌匾，十分架勢，以為菜式索價不菲，殊不知未有開天索價不特止，數十元已有交易！原來餐廳老闆Rachelle家族經營海味批發生意，直接取貨，成本較低，定價就可以更大眾化。Rachelle更決心以「健康飲食」作定位：「家人向來講求健康，爸爸絕不外出用膳，因怕了味精；鮑魚、海參既無脂肪，滋肝補腎，又可降膽固醇，正符合要求。」鮑參抵食，亦無理由日日食，所以食店另以一系列健康豆腐菜式作主打。豆腐本來就低卡路里又抗氧化，大廚以「秘方」製作，整個過程絕不加石膏粉，令製成品更健康。至於「秘方」為何？大廚說是商業秘密，未能透露，不過各色豆腐的功效，就可以大講特講，如淡紅色的杞子豆腐明目，淡灰色的黑豆豆腐抗衰老，淡黃色的粟米豆腐降膽固醇，青綠色的蔬菜豆腐則有豐富鈣質。計我話，又紅又綠的豆腐賣相已夠吸引，管它有甚麼功效，最緊要好食。夾起貌似燉蛋的粟米豆腐送入口，香甜滑溜，絕對睇得食得！豆腐更可選配不同醬汁，如鮑汁、刺參汁、雜糧汁，當中雜糧汁以薏米、海參、青菜粒及鮑汁煮成，健康味鮮。最搞鬼是可要求大廚把豆腐切成花形或心形，果然噱頭多多。</p><p>黑豆豆腐</p><p>有點像芝麻布丁，味道微甜得來帶點黑豆清香，滑溜非常。</p><p>燕窩豆腐　$98/位</p><p>原味黃豆豆腐撒上大量碎燕窩，養顏至極，要吃須提早預訂。</p><p>製作連環睇</p><p>以蔬菜豆腐為例，只見大廚把大量新鮮蔬菜放攪拌器攪碎，然後隔渣，盡得精華之後再加入其他材料拿去蒸，感覺真材實料。　</p><p>健康蟲草牛羊肉</p><p>除了多色豆腐，食店的牛羊原來是來自青藏高原吃蟲草大的氂牛和山羊。另一負責人馬先生為內蒙人，他表示：「青藏高原人迹稀罕，水清、牧草好，更遍地野生冬蟲夏草，給牛羊吃了也長得特別健康，其肉含豐富蛋白質，對人體不燥，特別是羊肉，不羶的。」即時嚐一口，果然沒有羊羶，肉味較淡，加上以燜焗方法烹調，肉質特別嫩滑。</p><p>鮑魚海參伴花蝦$98/位、野菜飯$9/碗</p><p>一張紅衫魚有找就吃到鮮鮑魚、黃肉刺參、花蝦，抵！野菜飯混入野生植物「畢撥」，能去胃氣。</p><p>南京羊$78
</p><p>用傳熱均勻的瓦煲來燜焗，以保持肉質嫩滑，吃時淋上以野生炮彈椒製的醬汁，微微辣更惹味。</p><p>極品凉拌蟲草牛肉片$58/小</p><p>牛肉以秘製醬汁燜焗後切片攤凉，蘸酸味醬汁來吃，酸甜開胃，夏日前菜之選。</p><p>食客有SAY</p><p>海蔘飯莊（25188189）<br>香港仔田灣嘉禾街15-19號順豐大廈地下3號舖</p></body></html>