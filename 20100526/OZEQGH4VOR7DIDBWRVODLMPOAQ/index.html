<html><header><meta charset="utf-8"><title>消費blog：輕觸式手機平賣吸潮女</title></header><body><h1>消費blog：輕觸式手機平賣吸潮女</h1><p>你問小妹鍾意乜嘢手機？我要求好低，個樣要夠潮夠細，touchscreen一定唔少得，仲可以影相拍片，價錢又唔貴。<br>本身係電腦商會會長嘅晶彩數碼世界老闆Jacky笑笑口話，港女家好精打細算，要求多多又要夠平，本地牌子ASK新鮮滾熱辣嘅ASKMini380，啱晒你哋要求。<br>手機size長80mm、闊46mm，厚度只有12mm，配埋2.2吋輕觸式屏幕同黑色機身，型格十足。功能多多唔單止係雙插卡，影相拍片聽埋歌都得，只係賣$580，「手機喺呢個禮拜五啟動嘅旺角始創中心數碼節公開發售，劈價一半賣299蚊，18日展期每日限售10部。」</p><p>外置硬盤盒賣$55</p><p>Jacky又話，機身較大嘅ASKTVPV3+啱潮男多啲，可以睇埋電視，原價$680，會場價$370，每日限售五件。另一筍盤ConnectlandUSB3.02.5吋外置硬盤盒，劈價63%賣$55（店舖號碼239A及214B）。<br>另一參展商Shooting巿場部Alex話，今年數碼節主打多款數碼產品低至半價起，包括LGF8010N電子相架，同埋時興嘅ViewSonicMB-G501便攜式多媒體播放器等（查詢：29596226）。始創中心所屬嘅九龍建業租務經理Susan話，家數碼影音咁hit，女仔都好buy，今次用咗2,500萬將商場翻新，打造成數碼廣場，頭炮嘅數碼節預料會吸引唔少女仔客。<br><br>電郵：mailto:shoppingjing@appledaily.com</p></body></html>