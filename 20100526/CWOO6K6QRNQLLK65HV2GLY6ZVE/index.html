<html><header><meta charset="utf-8"><title>魚缸暴炒族：中遠洋8元可收集 - 方星俠</title></header><body><h1>魚缸暴炒族：中遠洋8元可收集 - 方星俠</h1><p>南北韓戰雲密佈，歐債危機又揮之不去，環球股海又吹起凜冽淡風，港股急瀉682點，失守19000點，收報18985點。藍籌股陣營各有不同問題困擾，歐洲呢款形勢，即使滙控（005）本身業務真係唔畀歐洲玩死都好，但弊在淡友出手做野可能就會沽死！<br>被內地網民改名做「赴死坑」的富士康（2038），其股價大跌近10%收報5.31元，該公司廠房陸續有員工墮樓，家陣歐洲經濟咁濕滯，對其業務打擊極大，昨日大成交下跌，5元水平無險可守，唔建議撈底。<br>以目前形勢判斷，歐債事件似乎無咁快收得科，對航運股影響不能小覷。中遠太平洋（1199）昨隨大市挫6.2%，收報8.68元，股價最低見過8.5元，即曾跌穿3個月低位，估計後市難免要下試52周低位8.12元，若見股價8元頂得住，不妨趁低買入作中線；今年4月中遠太平洋曾以每股10.4元進行配售，若然低位買到貨，後市可以該配價股為食糊目標。<br>方星俠</p></body></html>