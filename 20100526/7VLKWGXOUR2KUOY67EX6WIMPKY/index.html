<html><header><meta charset="utf-8"><title>送你HP打印機　Wi-Fi高速打印</title></header><body><h1>送你HP打印機　Wi-Fi高速打印</h1><p>打印機從來都係電腦好拍檔，經常要處理文件嘅用家，更想有部高速度、又要簡單易用！今日蘋果就聯同HP送出13部LaserJetProP1102w雷射打印機，具備Wi-Fi無線網絡打印功能，家只要留意今日本版內文，答啱問題Fax過嚟就有機會獲得一部。<br><br>記者：許福合<br>攝影：伍慶泉<br>Model：Algie@PureModels</p><p>接駁容易</p><p>家好多人屋企都有幾部電腦，但相信甚少有人會每部電腦都配一部打印機，都係Share咁用，不過咁就會出現位置擺放問題，HPLaserJetProP1102w優點就係具備Wi-Fi無線網絡，咁就擺佢喺邊都無問題啦！A4打印速度可高達每分撞18頁，而首頁輸出仲可以快到8.5秒。若嫌Wi-Fi都麻煩，P1102w仲有個簡單嘅方法，叫SmartInstall，只要用條USB線接駁電腦後，就會自動安裝，2分鐘內就搞掂，而且最方便係唔使插CD安裝碟，對於一眾Netbook用家，自然就方便好多喇，不過要留意係SmartInstall係唔支援Mac同Linux喎！
</p><p>自動開關</p><p>時下乜都講環保，打印機亦都要講節能！P1102w內置甚少見嘅自動開關功能；當用家要進行打印時，會自動開機，當印完之後又會懂得自動關機，過程自動化；這個技術與一般備用或休眠模式比較，能減少3倍能量消耗，除此之外，亦具備自動關機同每天定時關機，避免用家唔記得關機長開，年中真係慳番唔少電費！對於經常要大量打印嘅用家，P1102w進紙匣都幾好用，基本可放150頁紙，另外有10頁嘅優先進紙匣，可按需要調配，而且可處理多種紙張類型，適合家庭或小型辦公室使用。</p><p>Facebook幸運大抽獎</p><p>HP最近為各位HP打印機用家，舉辦「請你環遊世界」Facebook幸運大抽獎，無論使用任何型號HP打印機用家都可參加，於6月10日前登入 http://www.facebook.com/HPhongkong </p><p>專頁，按下「讚」/「Like」，然後上載一幅自己拍攝的HP打印機相片，並用文字表達選用HP打印機的理由，即有機會贏取免費環球機票，頭獎幸運兒可以贏得價值高達$25,000之環球機票一張。</p><p>Profile</p><p>網絡功能：Wi-Fi802.11b/g<br>紙匣：150頁標準及10頁優先<br>記憶體：8MB<br>打印品質：600×600×2dpi（1200dpi有效輸出）<br>打印速度：18ppm<br>支援紙材尺寸：A4/A5/A6/B5/明信片/信封<br>體積：349×410×228mm<br>重量：5.3kg<br>查詢：HP（800938833）</p><p>遊戲篇<br>第一關　選擇題</p><p>1）HPLaserJetProP1102w自動開/關技術，與傳統打印機的休眠模式比較，能慳多少倍能源消耗量？<br>A.1倍<br>B.2倍<br>C.3倍<br><br>2）毋須安裝光碟的HPSmartInstall，最快可以在多少分鐘內完成安裝？<br>A.2分鐘<br>B.3分鐘<br>C.4分鐘<br><br>3）P1102w雷射打印機有沒有配備Wi-Fi無線網絡功能？<br>A.有<br>B.無</p><p>第二關　考細心</p><p>4）到蘋果網睇片，在《數碼達人》的P1102w介紹中，Algie最後印咗邊兩個字出嚟？</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br><br>2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.答中所有問題而又最早傳真**的頭13名參加者各得到HPLaserJetProP1102w一部。<br><br>4.如沒有參加者答中全部問題，則以答中最多問題及傳真時間**最早者可獲獎。<br><br>5.得獎者將有專人通知。<br><br>6.為公平起見，《蘋果日報》及HP員工、家屬不得參加是次遊戲。<br><br>7.《蘋果日報》對賽果保留最終決定權，參加者不得異議。<br><br>8.所有獎品之保養由獎品供應商負責，《蘋果日報》概不負責。<br><br>*參加表格上之姓名須與身份證相同，否則將被取消資格。<br><br>**以本報傳真機所顯示的時間為準。<br><br>‧必須憑報紙上的參加表格才可以參加遊戲。</p></body></html>