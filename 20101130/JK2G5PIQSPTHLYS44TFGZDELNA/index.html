<html><header><meta charset="utf-8"><title>熱捧人氣偶像趣怪伸脷甘比拖女突襲WG</title></header><body><h1>熱捧人氣偶像趣怪伸脷<br>甘比拖女突襲WG</h1><p>憑首本名曲《Nobody》熱爆東南亞的韓國五人女子組合WonderGirls，昨日專程來港走兩場宣傳下月的演唱會。昨傍晚WG到尖沙嘴TheOne出席小朋友跳舞比賽，商場老闆劉鑾雄、女友陳凱韻（甘比）帶同女兒及大劉兒子劉鳴煒聚首一堂，精靈趣致的甘比女兒搶盡風頭。</p><p>韓國女子組合WonderGirls將於下月17日在亞洲國際博覽館舉行演唱會，昨日五女先在荃灣的金至尊店慶祝門票銷情理想，吸引半百記者採訪及數十龍友圍觀，但fans僅得5人。</p><p>走上台搶晒鏡</p><p>傍晚WG到尖沙嘴TheOne出席小朋友跳舞比賽，商場老闆劉鑾雄跟女友陳凱韻帶同囡囡秀樺一同出席，另外大劉兒子劉鳴煒及甘比媽咪和妹妹都有現身。甘比帶囡囡秀樺上台，搶去不少鏡頭。不知是否太多小朋友在場，在台下的甘比突然伸脷，流露稚氣。<br>擔任評判的歐陽妙芝都有帶兩兒子到場，原來她的幼子是WG的fans，她說：「佢喺屋企直情着晒裙同耳環喺度跳，搞到我老公有啲擔心，不過個仔同我哋講，話佢係鍾意女仔。」</p><p>保安多過Fans</p><p>至於昨午在荃灣出席金至尊活動時，雖然fans只是寥寥可數，但WG依然排場十足，隊長先藝、譽恩、瑜斌、昭熙及惠林在十個保安護送下，以全黑吊帶裙出場，五人先獲贈鑽飾。影大合照時，她們表現甚cool，只簡單擺了幾個甫士，比原定時間遲了現身的她們，全程只逗留約半小時，活動只設台上問答環節。<br>五女先以廣東話問好：「大家好，我哋係WonderGirls。」之後司儀宋芝齡問五女對銷情理想的感受？先藝透過繙譯表示第一次來港開個唱心情興奮，希望過一個愉快晚上。譽恩與年紀最小的昭熙也表示心情興奮，因來到惠林出生的地方，屆時會有未表演過的舞蹈，也是當晚的賣點。此外，活動開始前，有狂迷在現場騷擾，大會找來警員了解。<br>採訪：溫敏芝、黃曉程、歐陽慧恩<br>攝影：黃偉雄、朱志聰、陳志嵐</p></body></html>