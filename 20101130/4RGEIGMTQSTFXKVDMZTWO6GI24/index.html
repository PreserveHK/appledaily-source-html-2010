<html><header><meta charset="utf-8"><title>率先玩翻天覆地　驚or唔驚有數計</title></header><body><h1>率先玩翻天覆地　驚or唔驚有數計</h1><p>講跳樓機，就好似講起初戀咁，印象好深，記憶好久遠了。兩者一樣咁驚？睇你命唔命苦啦。都話跳樓機登陸香港已有多年，去過外地「跳機」的朋友都說：香港嗰部小兒科啦!海洋公園終於有新機動遊戲了，今次「翻天覆地」聲稱最高離心力達3.9G，仲勁過跳樓機呀！<br><br>記者：何兆彬<br>攝影：林栢鈞、梁細權<br>Model：Susan@Zmodel.com</p><p>試玩報告：有少少暈</p><p>睇見「翻天覆地」數字上達到3.9G，機動遊戲全高22米，高速下衝時達到時速60公里，係威係勢。問Model驚唔驚？佢話自己無有怕！既然係咁，麻煩阿女手上縛上相機，自拍一下在半空上的美景先。<br>試玩第一次！機動遊戲上只得Susan一個人，結果轉到上半空，下面的觀眾大嗌，但上面無晒聲氣，記者有少少驚佢有事。一分鐘後下來，Susan有點狼狽，佢話：「去到高空真係幾驚！家有少少暈！」休息一陣再玩第二次，Susan落來時話已習慣，第二次唔係點驚，果然後生可畏。話說楊利偉等太空人的訓練，包括在狹小空間內承受自身重量大幾倍的壓力，即係十幾個G（重力）！即係有得練。</p><p>Model率先試</p><p>海洋公園六大武器</p><p>1.翻天覆地（TheFlash）　最高3.9G</p><p>2.跳樓機（極速之旅TheAbyss）　3G<br>
</p><p>3.瘋狂過山車（TheDragon）　3G</p><p>4.越礦飛車（MineTrain）　3G</p><p>5.太空摩天輪（SpaceWheel）　最高1.4G<br>6.翻天飛鷹（TheEagle）　最高1.G</p><p>向心加速搞驚你</p><p>「學Physics的人最愛去海洋公園，因為大把物理學在裏面，過山車都出過好幾年會考題目啦！」現代教育物理老師Dr.VicChan：「我遲些會同班學生來玩翻天覆地，順道同佢哋講物理學。這個新遊戲我貼佢呢兩年會出題目！」VicSir講起海洋公園就興奮，不過自己年紀大唔玩囉喎。
</p><p>「其實這個遊戲，達到3.9G的時間很短，我計過，可能只有幾秒。」據Vic解釋，原來在整個機械圓周運動之中，玩家位處高點與低點的感覺絕對不同，而這條數原來有得計！「在任何一個圓周運動，它都有一個向心加速度，是指向圓心的。其實只有當機械把你運到最高一點時，才可能接近3.9G，因為在最高點，它的向心加速度是向下的，而地球的向心加速度也是向下的，所以要這兩點加起來（2.78G+原來的1G=3.78G），才接近3.9G；但若你被機動遊戲搖到下圓周的下面一點時，你在這個圓周的加速度是向上的，所以你在低點會感到比較不那麼刺激！它只有1點幾G（2.78G-1G=1.78G），所以你在最高一點時，是特別驚的。」這個2.78G，就是使用A=V囗/R的公式計算出來，A是向心加速度，V是物件速度，R是Radius半徑，由於遊戲全高22米，計算的半徑一般稍短（否則下來時就掂地了），遊戲時速60km，除以3.6（一小時3,600秒），這裏以半徑10米計算，即是：</p><p>由於1G等於9.81ms，故再以結果除以9.81，得出2.778G的數字。由於圓周運動有離心/向心力，所以當遊戲把你送到最高點時，G是本來向下的1，再加上2.778，等於3.778，接近官方數字的3.9G。</p><p>外國挑戰最大G數</p><p>Vic說，翻天覆地唔算勁，外國有個類似的機動遊戲，G值可以去到4以上，「翻天覆地高22米，在外國有一個叫GiantDiscovery的高達44.8米，即係高一倍！外形好似，同樣會搖擺又會自轉，這個遊戲在國內常州恐龍園都有一個。不過由於佢擺動時不會擺到直立成12點狀，而只會搖到約45分鐘位置。本來越長越唔着數，因為同樣速度下，越長計出來的G值越細，其實係越唔得人驚！不過由於佢高速，所以總數仍然有4.25G，比起香港的翻天覆地強一些。」VicSir開始計數，大家專心聽書：「計算G（重力）是有公式的，就是A=V囗/R，以官網上的時速計算110km/hr，計出來是：</p><p>跳樓機係玩無重</p><p>人點解玩機動遊戲會驚？Vic分析有以下三點：「一是由於高度：做同一個動作，在地面做同在20米高做，效果不同，因為人會畏高；二是由於無重狀態；三是由於離心力向心力及其產生的速度。」由於人慣性站立在地面，所以這些遊戲都設計成把你雙腿懸空，甚至外國有些設計，是把你上半身夾緊，連屁股都是懸空的。<br>他說，好多人都將離心力同無重狀態搞錯了，「例如有好多同學跟我說，跳樓機的離心力好勁呀，但其實那不叫離心力，那是無重狀態，由於我們在跌下來時沒有產生承受任何反作用力的（圓周運動才有離心力及向心力），那一刻感覺不到承托力，變相我們好像去到太空的遠處，沒有地心吸力，我們才會怕。」海洋公園的官方資料上跳樓機有3G，「由於FreeFall只有1G，我相信它不是在下跌時加速，而是計算上升時的力量。」Vic說其實香港的遊戲都很小兒科：「我從前在日本玩過一個過山車，它俯衝的角度是成80度的，反作用力細得多，如以我體重70公斤計算，香港的過山車45度，cos45度，計出來是495n，但80度cos的話，是121n。這個牛頓力數字越細衝力越勁，90度垂直跌下來的話，是0！」</p></body></html>