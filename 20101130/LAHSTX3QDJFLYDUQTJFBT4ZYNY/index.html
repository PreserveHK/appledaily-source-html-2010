<html><header><meta charset="utf-8"><title>馮仁昭四圍超：任姐冥壽仙姐燒豬拜祭 - 馮仁昭</title></header><body><h1>馮仁昭四圍超：任姐冥壽仙姐燒豬拜祭 - 馮仁昭</h1><p>雖然一代名伶任劍輝已經離開咗我哋好長嘅一段日子，但係佢喺所有戲迷同好友心中，永遠都喺度。今日係任姐98歲冥壽，陳寶珠同梅雪詩等一班徒弟同圈中好友，噚日專程去到白雪仙嘅屋企拜祭任姐，好友仲將相片放上微博，佢哋準備咗一隻大燒豬送畀任姐，代表佢哋一番心意。而久未公開露面嘅仙姐戴起一副巨型茶鏡，精神奕奕。</p></body></html>