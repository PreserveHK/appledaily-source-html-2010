<html><header><meta charset="utf-8"><title>500Yen銀座自助Facial　人妻實試</title></header><body><h1>500Yen銀座自助Facial　人妻實試</h1><p>現時五百元可買到甚麼？<br>Imean日圓not港元喎！<br>買5個飯糰、坐4次地鐵，還是一碗素烏冬？若我說，可以憑500Yen在東京高級地段銀座商場內做一次facial─有懷疑？講真，小記都係，所以就找來當地人妻model伴着小記實地視察及實試。<br><br>記者、攝影︰吳美美<br>鳴謝︰康泰旅行社</p><p>名牌地段平價Salon</p><p>位於銀座高級名牌的中心地段，三越松屋附近的Melsa商場，外表不起眼、內在不吸引，驟看絕對吸引不了一心到東京掃潮貨的港人，但暗地裏卻藏着好嘢，而且頗得一班自由行遊客的歡心，就是商場2樓有一間標榜500Yen（連稅後525Yen，約47港元）可做一次facial的selfservicebeautysalon「myQua」。小記出發前電郵預約，剛巧預約日子唯一懂普通話的服務員放假，店員知道我是香港人，就特登打電話來，問小記是否要更改日期，很貼心。未出發先抵讚!
</p><p>自助1小時</p><p>去到，見開放式的salon，約有百多二百呎面積，負責招待的亦不是青春少艾。這次我和東京人妻model一齊去試，服務員先給我們看「菜單」，「500Yenfacial」有多款選擇，包括鼻部松脂溫熱面膜（去粉刺、收毛孔）、天然海洋凝膠療程（去角質、保濕）、超聲波洗淨療程（深層洗淨毛孔）等，每項療程約需一小時。話就話「自助」，但服務員都會傍住的，如預先準備面膜或為客人做面部按摩，像我們第一次幫襯的，若見到你有問題，即會過來幫手，當然，清潔面部、敷面膜等，都是靠自己吧！眼見一些熟客來到，她們都自己動手，在旁的服務員都只負責和她們傾偈。</p><p>試做過程</p><p>我們本只想試做鼻部松脂溫熱面膜，但職員說單一來做效果不夠明顯，之前先做天然海洋凝膠療程軟化皮膚較好。這個大家幫襯時請留意。</p><p>Step1　落妝</p><p>先自行落妝。產品都是用自家品牌，無論卸妝液及潔膚皂，服務員會提醒你要輕輕力。</p><p>Step2　軟化皮膚按摩</p><p>服務員先將天然凝膠化妝水（原價約$470）在面部按摩幾下，自己繼續按摩至滲透，再用毛巾抹走，重複五次就完成軟化皮膚的療程。</p><p>Step3　松脂溫熱面膜</p><p>松脂溫熱面膜含松脂、蜜蠟、仙人掌汁。服務員幫手把軟化的面膜塗在整個鼻位，等5分鐘，搣掉。搣面膜時model話都幾痛，但亦看到軟膠上都有不少污糟物。重複做兩次。</p><p>Step4　天然凝膠面膜
</p><p>最後，敷上天然凝膠面膜（原價約$395）作保濕及收細毛孔就完成。</p><p>埋單：1,050Yen（約$94）</p><p>免費補妝</p><p>如果忘了帶自己的，這裏亦備有小量化妝品給大家作補妝。</p><p>Model試後感：「500Yen可以用佢哋幾千日圓嘅產品，好抵！而且做facial的工具屋企唔會有，畀500Yen同班friend一齊傾吓偈做吓facial都唔錯，又唔使執手尾。做完效果唔錯，毛孔污糟嘢少咗，塊面又幾水潤光澤。不過要有心理準備會sellproduct。」500Yenfacial當然是招徠法，不過見職員sell產品的「積極度」同香港差好遠，講多幾句你唔買都不至於黑面。而且產品售價由幾十港元起都有，試過好嘅，買都OK！</p><p>MyQua</p><p>地址：東京銀座2-7-18MELSAGinza-22/F<br>電話：81-3-51596182</p><p>東京Update！</p><p>小記向來愛新宿多於池袋，但池袋現時卻新建了幾棟新商場，包括少女款式、品牌較細的Esola；在她旁邊又開了Lumine，地下有大大的collectpoint坐鎮；而專攻電器，與BigCamera打對台的LABI亦在池袋開了旗艦店，天台更設有小型足球場。池袋不斷的更新，好像令新宿變得褪色了點。</p><p>記者BestPicks
</p><p>這款圓碌碌的小物叫「Nano-Care」，是現時日本很hit的美容器，只要放在身邊約50cm的距離，它所釋放的微細弱酸性水潤粒子，聲稱能夠平衡面部油脂分泌，加速新陳代謝，頭髮都會變得光澤。<br><br>（店舖：東池袋LABI）</p><p>500Yenfacial</p><p>溫馨提示：每項服務只收500Yen，實屬微利，所以服務員都會向顧客推銷產品，但硬sell情況尚算輕微，可以接受，大家不妨耐心聽聽。</p><p>TravelMemo
</p><p>持BNO或特區護照免簽證。日本領事館︰25221184<br><br>康泰東京四/五天自遊行，乘坐JAL來回，二人同行每位$3,469起，推介酒店澀谷東急軒及澀谷Excel東急。查詢︰21088888<br><br>100日圓兌8.96港元（文中價錢已折算港元）<br><br>100V，兩扁腳插座</p><p>日本<br><br>東京<br><br>下周多雲，25-35℃</p></body></html>