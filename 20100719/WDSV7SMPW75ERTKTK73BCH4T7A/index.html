<html><header><meta charset="utf-8"><title>八方人物：三小兄妹西藏學懂感恩</title></header><body><h1>八方人物：三小兄妹西藏學懂感恩</h1><p>暑假，遊學高峯季節，數萬元的邊遊邊學是否物有所值？父母心裏有數。去年夏天，家住美國加州的香港移民李氏三兄妹，參加了一次不一樣的遊學：他們跑到西藏，行李未卸下即乘車到當地孤兒院，看地球另一面，同齡的小孩過怎樣的生活；他們又花6小時來回，跑到僻壤鄉村學校，了解沒有燈火、冬寒夏熱的課室中，學童如何刻苦學習。神秘土地上一次尋找快樂之旅，洗滌了三顆小心靈，教他們學會知足，懂得感恩。</p><p>「好多嘢唔係理所當然」</p><p>「好多嘢唔係理所當然，要humbleandthankful（謙卑和感激）！」三妹在恩（Jane）說。回憶稍稍倒退，三兄妹7年前移民加州，爸爸Daniel每年暑假，都會帶三人各處遊歷，荷蘭、波士頓、北京……眼界開了，卻未令三人有何深刻體會，「同佢哋去洛杉磯迪士尼樂園，佢哋會覺得『就係咁咋』？對佢哋來講，太多嘢太易得到。」Daniel說。<br>去年，三兄妹11至14歲，Daniel覺得時機成熟，決定帶他們到西藏。宏偉的布達拉宮、味似綠豆粉的當地食品糌粑（讀音：渣巴）、色彩斑斕的壁畫與經幡等，為三人帶來第一道文化衝擊，「好強烈，所有裝飾都好colourful，相比起美國所有嘢都好現代化，所謂文化好似只得Apple公司。」大哥穆熙（Matthew）說。<br>衝擊不止於此，在內地慈善團體協助下，他們探訪了當地三所孤兒院與兩所學校。看着孤兒們手中那一小碗黃菜與米飯、學校那凹凸不平沒有燈光風扇的課室，老二穆敬（Mark）坦言無法想像，他說：「比我哋所想像嘅惡劣仲要差，我哋話美國嘅圖書館差，起碼有書有冷氣，喺當地學校，一張爛書枱，二、三十本書，就係圖書館。廁所，就係課室後面一個大洞。」</p><p>旅程結集出書捐助貧童</p><p>三人發現，快樂，原來可以重新定義，「美國學生的物質生活好豐富，想要iPhone就有，但係唔一定開心；西藏嘅小朋友得到嘅好少，但係佢哋唔會askformore（要求更多），會珍惜已經有嘅嘢，心靈上嘅快樂可以好簡單。」Matthew說。三人今年再遊上海世博，物質堆砌的浮誇，已無法讓他們動容，「咁多次trip都冇西藏呢次咁難忘」。<br>9日旅程結束，回家，感覺依然縈迴，Daniel提議將旅程點滴結集成書，收益不扣除成本捐助當地孤兒院及小學。能幫助別人成為三人寫作動力，「寫咁多字唔難，最難係回憶當時嘅感受。」Jane說。<br>本來爸爸負責排版，三人嫌款式老土，決定「一腳踢」負責所有工序。爸爸被嫌棄，但樂在心頭，「今次旅程令佢哋成長咗好多，獨立咗，學識多啲諗身邊人，返咗美國仲叫我搵中文老師畀佢哋，家都好努力試講中文」。<br>170多頁圖文並茂英文撰寫的"bridgetoTIBET"將於書展義賣，每本100元，三兄妹昨日在港接受記者訪問時強烈推薦孤兒院、學校及流浪者的章節，「可以畀大家睇到西藏嘅另一面，正如人人都知非洲窮，但係未必有機會俾你睇到有幾慘」。義賣如能籌得30萬元，三人明年將重返西藏，親手為貧童送暖。<br>記者　夏志禮</p></body></html>