<html><header><meta charset="utf-8"><title>中環在線：新地郭三少睇兒童書悟大道理 - 李華華</title></header><body><h1>中環在線：新地郭三少睇兒童書悟大道理 - 李華華</h1><p>由細聽到大，「書中自有黃金屋」，阿媽成日都叫你睇多啲書，話開卷有益。估唔到近年嚟，大家只記得「書中自有顏如『肉』」！呢幾年嘅書展，大家都將焦點放響一班o靚模嘅寫真度，對於真正嘅主角──好書，已經冇咁留意嘞！<br>好在，香港仲有人真係認真睇書，仲會認真推廣㖭，新地（016）副主席郭炳聯就係其中之一。郭三少近日就喺新地贊助嘅《讀書好》雜誌中，推介咗6本書畀大家睇（見表）。作為生意人，華華以為郭三少只會睇啲管理呀、金融類嘅書啦，估唔到佢推介嘅6本好書當中，亦有勵志書同哲理書喎！<br>郭三少仲話要買番套《丁丁歷險記》（TheAdventuresofTintin）嚟睇，唔通佢想仿效法國前總統戴高樂咁，放一套喺床頭？原來……郭三少童心未泯睇細路仔書係有原因o架，佢喺訪問入面話，唔少兒童書都會包含一啲人生道理同價值，大人睇可以開解自己，重新記起人生大道理，屬於心靈雞湯嘅一種。唔知郭三少睇《丁丁歷險記》，又會領悟到咩大道理呢？
</p><p>郭炳聯好書推介</p><p>ADemonofOurOwnDesign<br>作者：RichardBookstaber<br><br>LoveandRespect<br>作者：EmersonEggerichs<br><br>WhenBadThingsHappentoGoodPeople<br>作者：HaroldS.Kushner<br><br>WhenAllYou'veEverWantedIsn'tEnough-TheSearchforaLifeThatMatters<br>作者：HaroldS.Kushner<br><br>GoodtoGreat<br>作者：JimCollins<br><br>HowtheMightyFall<br>作者：JimCollins<br><br>李華華<br>mailto:LiWaWa@AppleDaily.com</p></body></html>