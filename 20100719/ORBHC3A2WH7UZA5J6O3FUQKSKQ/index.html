<html><header><meta charset="utf-8"><title>懷舊糕點　叠出九層芝麻香</title></header><body><h1>懷舊糕點　叠出九層芝麻香</h1><p>現在去酒樓飲茶，除了點心車換成點心紙外，還有不少懷舊甜品因太花工夫而買少見少，好似兒時到茶樓必食的「菲林」──芝麻糕都幾乎絕迹。想回味那陣芝麻香氣，今日Annie便教大家做出極花心思的芝麻糕，糕身分成九層，層層互叠比「菲林」更軟熟更煙韌！<br><br>記者︰黃家欣<br>攝影︰周旭文<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=836180<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>Annie（業餘廚師）<br><br>全職OL，自小喜歡烹調，中菜、西餐都識煮，最拿手焗蛋糕，並將個人心得記錄於網誌上。</p><p>煮題　懷舊港式甜點<br>芝麻糕變卷</p><p>想做芝麻卷，可蒸一層芝麻糕，放凉後捲成條狀便可。</p><p>邊炸邊攪助膨脹</p><p>炸沙翁時可以一邊用筷子攪拌，讓更多空氣進入沙翁中，就會更加飽滿脹身。</p><p>馬豆徹底浸透</p><p>馬豆要徹底浸透才可以煮，否則入口會很硬，影響口感。</p><p>壹<br>芝麻糕</p><p>01hr30min<br>製作難度：★★★☆☆<br>份量：4人<br><br>芝麻糕帶有香濃的芝麻香氣，入口煙韌彈牙！以前許多茶樓都有芝麻卷或糕，現在就要自己做，才可懷念一下這種風味﹗</p><p>材料</p><p>黑芝麻40克、清水900毫升、粘米粉200克、馬蹄粉25克、砂糖225克、油1/2茶匙</p><p>做法</p><p>1.	燒熱鑊放入黑芝麻，炒出香味後，撈起備用。<br><br>2.	將黑芝麻加入200毫升水，放入攪拌機打爛，再用隔篩過濾，壓出芝麻漿備用。<br><br>3.	砂糖加進200毫升滾水，用中火煮溶成糖水，倒入芝麻漿拌勻。<br><br>4.	用500毫升清水，將粘米粉、馬蹄粉開成粉糊。<br><br>5.	將粉糊用隔篩過濾，與芝麻漿拌勻，加油攪拌。<br><br>6.	將芝麻漿倒入容器內，厚度約0.5厘米，用大火隔水蒸3分鐘，再倒入另外一層，重複至第9層，每層蒸3分鐘，之後全底再蒸20分鐘，即成。</p><p>貳<br>馬豆糕</p><p>01hr40min<br>製作難度：★★☆☆☆<br>份量：4人<br><br>馬豆糕清甜又香滑，帶有椰子清香，仲有一粒粒好有咬口的馬豆，口感層次好豐富！</p><p>材料</p><p>馬豆50克、清水500毫升、大菜絲7克、粟粉28克、馬蹄粉8克、椰奶150毫升、鮮奶100毫升、砂糖50克、椰子香油1/2茶匙</p><p>做法</p><p>1.	馬豆加入清水浸30分鐘至軟身後瀝乾水，放入滾水用大火煮至熟透，再放入凍水浸泡，備用。<br><br>2.	大菜絲用清水浸軟備用；鮮奶、椰奶、粟粉、馬蹄粉拌勻成奶糊。<br><br>3.	將500毫升水煮滾後，加入大菜絲煮溶，加入砂糖拌勻，然後用隔篩過濾。<br><br>4.	熄火後慢慢加入奶糊拌勻，再開中火加熱，一面攪拌至濃稠狀。<br><br>5.	加入馬豆及椰子香油，將糊漿倒入模中放凉，放入雪櫃冷凍至凝固，即成。</p><p>叁<br>香鬆蛋散</p><p>01hr00min<br>製作難度：★★★☆☆<br>份量：4人<br><br>蛋散最重要做到鬆脆，一咬即散才為之好，入口蛋香十足，伴以糖漿同吃就更甜蜜。</p><p>材料</p><p>高筋麪粉175克、發粉1/4茶匙、梳打粉/鹽各1/8茶匙、砂糖1湯匙、雞蛋1隻、水80毫升、糖膠適量</p><p>做法</p><p>1.	將高筋麪粉、梳打粉、發粉過篩，加入砂糖、鹽拌勻。<br><br>2.	加入雞蛋、清水，拌勻成粉糰後包上保鮮紙靜置15分鐘。<br><br>3.	用擀麪杖將粉糰壓成長方形薄片，再分成條狀，將兩片叠起。<br><br>4.	於粉糰中間一個缺口，再從中間穿過成蝴蝶結狀。<br><br>5.	用中火以暖油將蛋散炸至鬆脆及金黃，撈起瀝油，淋上糖膠，即成。</p><p>肆<br>糖沙翁</p><p>00hr50min<br>製作難度：★★★☆☆<br>份量：4人<br><br>沙翁由法國的沙巴翁演變而來，兩者質地相似，不過沙翁外脆內軟，夠香甜。</p><p>材料</p><p>清水200毫升、菜油40毫升、麪粉80克、雞蛋3隻、砂糖250克、發粉/梳打粉各1/8茶匙</p><p>做法</p><p>1.	煲滾水加入菜油拌勻，關火後迅速篩入麪粉、梳打粉、發粉，邊加邊拌勻以免起粒，之後逐隻雞蛋加入，拌勻成為麪糊。<br><br>2.	用中火將油加熱至暖，用匙羮舀起麪糊，倒入油中。<br><br>3.	轉慢火將麪糊炸至脹大三倍，以及微微爆口後，即可撈起吸乾油份，灑上砂糖，即成。</p></body></html>