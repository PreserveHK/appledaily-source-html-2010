<html><header><meta charset="utf-8"><title>MacBook再縮水　薄切Air</title></header><body><h1>MacBook再縮水　薄切Air</h1><p>完全事先張揚嘅發佈會！蘋果BacktoMac無令Mac迷失望，除咗睇到新OSX10.7Lion，等咗好耐嘅MacBookAir（MBA）亦終於更新；MBA玩輕玩薄，而且仲首次縮到得11.6"芒，加上使用快閃儲存代替硬碟，開機關機有如用緊iPhone般爽快！<br><br>記者：許福合　<br>攝影：楊錦文<br>Model：Rika@GME</p><p>最薄0.3cm</p><p>新MBA仍使用Unibody設計，質感同MacBookPro差唔多。屏幕大小有11.6"同13.3"兩個版本，但焦點都落在11.6"，事關MBA以高流動性作賣點，細啲、輕身啲，當然得寵！11.6"MBA僅重1.06kg；厚度更誇張！近鍵盤手枕位厚度只有0.3cm（最厚1.7cm）。拿在手上，就好似拎住張紙板一樣。要打開機蓋時，只要輕輕一推就可以從TouchPad位推起屏幕，完全可以單手完成。MBA照慣例都係無內置光碟機，11.6"MBA左右邊機身各有一個USB2.0插口，加上外接顯示輸出嘅MiniDisplayPort；而13.3"版本就好一點，多個SD卡插槽，可以立即抄相入片。</p><p>飛甩硬碟</p><p>另一個突破性設計，就係飛甩硬碟，直接起用快閃記憶體。這個變動優點多多，除咗慳位，讀寫能力亦更快速，在操作上最明顯變化，是由待機到開機的回復速度加快了，感覺就有如iPhone等快閃儲存裝置，一開機就用得，而且在待機狀態時，電池更可支持30天，一般操作時間亦有5小時（13.3"為7小時），另外當然唔少得Multi-Touch觸控板，唔用滑鼠都可以靈活操作。<br>睇完優點就要睇缺點，好多Mac友最失望嘅係CPU，仲係用Core2Duo，仲要時脈得嗰1.4/1.86GHz，想做啲大咬嘅工作會幾辛苦吓。另外，同iPhone睇齊，新機一樣無AdobeFlash，所以想去YouTube睇片或者到facebook玩遊戲，就要自己裝Flash喇！</p><p>Test!極速傳說<br>抄寫檔案</p><p>將34首MP3音樂檔（337MB）經SD卡抄到桌面，並記錄抄寫時間。</p><p>New　勝</p><p>11.6"1.4GHz<br>MacBookAir<br>16.6秒</p><p>Old</p><p>13.3"2.4GHz<br>MacBookPro<br>17.6秒</p><p>開機</p><p>由關機狀態啟動，到進入MacOS，速度真係唔錯；另外在睡眠模式到着機，有近乎即時嘅回復速度，最啱心急用家。</p><p>New　勝</p><p>11.6"1.4GHz<br>MacBookAir<br>開機15.3秒<br>由睡眠狀態回復1-2秒</p><p>Old</p><p>13.3"2.4GHz<br>MacBookPro<br>開機32.1秒<br>由睡眠狀態回復5-8秒</p><p>iLife'11玩盡屏幕</p><p>與MBA同時登場，仲有iLife'11套件，當中包括MacOS內勁多人熟悉嘅iPhoto、iMovie同GarageBand等程式。其中iPhoto會有更好用嘅全屏幕模式、更強嘅人臉分類及社交網絡分享功能。<br>iMovie繼續玩易用同專業並存，最好玩係加入過癮嘅Theme，可將影片製作成運動、新聞影片，甚至係變成電影Trailer！</p><p>Profile</p><p>11.6吋<br>$7,588（64GB）<br>$9,088（128GB）<br><br>13.3吋<br>$9,888（128GB）<br>$12,488（256GB）</p></body></html>