<html><header><meta charset="utf-8"><title>中環在線：柬埔寨想靠生力啤減貧 - 李華華</title></header><body><h1>中環在線：柬埔寨想靠生力啤減貧 - 李華華</h1><p>生力啤係香港人嘅朋友，呢句嘢聽咗唔知幾多年，但有理由相信，生力啤未來嘅真正朋友，會多埋柬埔寨子民！柬埔寨《星洲日報》報道，話生力啤睇好當地經濟前景同投資環境，有意去嗰度進行投資，而生力啤主席蔡啟文星期一上午去完見人哋個總理洪森之後話，有意響當地搞吓能源、天然氣、電訊同埋化工……而點解諗住響當地幹一番事業，佢話係因為柬埔寨政治局勢穩定同埋響國際上享有良好信譽……咁主人家洪森又有咩講呢？佢當然話歡迎生力啤嚟投資，仲話生力啤可以進一步促進柬埔寨工業多元化、提供更多就業機會，從而協助柬埔寨政府完成減貧工作！要外資幫手減貧，估唔到佢咁都講得出口，唔知洪森係咪隊咗一打生力先講o架呢？
</p></body></html>