<html><header><meta charset="utf-8"><title>720p手機轉播　我愛高清無格仔</title></header><body><h1>720p手機轉播　我愛高清無格仔</h1><p>上星期NokiaN8搞咗個內地發佈會，仲發生一幕離奇AV轉播事件！究竟係有人刻意想播「試片」，抑或唔好彩受黑客入侵？不過一切都唔重要，事關呢單嘢已令好多人認識N8嘅高清播片能力！佢日前終於到咗香港，10月開賣，今日率先俾大家欣賞優先場……只係試播一般西片啫，你諗多咗喇！<br><br>記者：陳國輝<br>攝影：伍慶泉<br>Model：MeiMei@Jacso</p><p>畫面順暢　播HDMI即睇</p><p>市面支援高清播片手機極少，除咗o架仔貨，數來數去只得部MotorolaXT720！同樣地，N8機身旁邊都有個迷你裝HDMI插頭，雖然唔能夠直駁普通HDMI線，但跟機送埋Adpater，用落都算方便。最抵讚係無乜多餘Step，亦無任何設定，駁好線，手機畫面立即喺電視上顯示，你想睇片又得、睇相亦得，全程用番手機操作。<br>或者你會問：睇睇吓戲，突然有來電點算？又唔使拔走HDMI線咁大陣仗，只要事前駁隻Bluetooth耳機，有來電時套戲就會暫停，當你講完電話，咁咪又繼續睇番囉！<br>至於畫質輸出有幾靚？筆者搵嚟一部Bravia，配年底上畫嘅《Tron:Legacy》高清Trailer做測試；雖然最高解像度為1,280×720，但清晰度同1080p唔係差好遠；全片約3分幾鐘，超過九成時間都播放順暢，只係間中有輕微窒格。但要留意，如果想聽埋5.1杜比靚聲，必須轉為MKV格式，可惜跟機唔送轉檔軟件。</p><p>聲畫即場播<br>唔起格</p><p>可能係配置獨立晶片關係，播片畫面靚、又無起格，但間唔中亦出現輕微窒格。</p><p>啱嘴形</p><p>聽過杜比音效，5.1輸出效果非常「到位」，夾啱嘴形，但靚唔靚聲就睇你自家套Hi-Fi喇！</p><p>AMOLED靚芒　不設換電</p><p>由於N8賣點係高清播片，好少人會留意，佢其實配備一個3.5"大芒，仲係現時最靚嘅AMOLED！屏幕採用16:9，當佢PMP出街睇戲得唔得？連字幕都未必睇到，肯定有難度，不過官方表示，由於Display配備獨立處理器，故此上網、睇相時就特別流暢，譬如搭緊車或者排緊隊，計我話睇啲幾分鐘YouTube短片就最適合。另外，N8機殼採用「一件頭」設計，唔似以前咁可以拆電池、拆SIM卡，跟足晒iPhone！</p><p>DetailsSnap</p><p>NokiaN8　Profile</p><p>制式：WCDMA/GSM四頻<br>體積：113.5×59×12.9mm<br>重量：約135g<br>屏幕：3.5"AMOLED<br>通話時間：720分鐘<br>備用時間：400小時<br>功能：1,200萬像素、HDMI影音輸出、3.5mm耳筒、microSD、DolbyDigitalPlus音效技術、HSDPA<br>顏色：綠、銀、黑<br>推出日期：10月<br>售價待定</p></body></html>