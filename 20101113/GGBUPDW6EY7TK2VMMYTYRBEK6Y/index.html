<html><header><meta charset="utf-8"><title>高海寧拋胸唱歌失魂</title></header><body><h1>高海寧拋胸唱歌失魂</h1><p>高海寧昨晚和龔嘉欣到尖沙嘴出席聖誕亮燈活動，兩人齊以性感造型示人，高海寧低胸上陣吸引不少龍友狂影，她還處女下海唱出《安靜》及《小酒窩》，但有點走音，又要按着裙子以免走光，手忙腳亂。高海寧表示近日因拍飲食節目肥了5磅，她說：「下個月我要做陳倩揚婚禮嘅姊妹，要着露背裝同短褲，擔心唔靚。」<br>高海寧昨又跟謝天華在尖沙嘴為無綫節目《為食一條街》錄影，談到近日有女藝人出席富豪飯局一事，高海寧說：「冇人問過我，如果有人包就唔使自己供車咁辛苦喇！」為陳小春婚宴做兄弟的謝天華笑說：「我今朝一早要去到小春屋企，最慘我前一晚開夜班，婚宴第二日又開早，我真係唔想接呢個通告，成副精神畀咗佢做禮物！」<br>採訪、攝影：藍文浩、何慧斯</p></body></html>