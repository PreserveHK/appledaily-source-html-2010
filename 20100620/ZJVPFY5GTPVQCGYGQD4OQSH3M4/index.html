<html><header><meta charset="utf-8"><title>86歲葉準捧獎多謝老竇</title></header><body><h1>86歲葉準捧獎多謝老竇</h1><p>昨晚在上海舉行的電影頻道傳媒大獎，各得獎者之中以86歲高齡奪最佳男配角獎的葉準捧獎最令人興奮，葉準領獎時向媒體及評審致謝，他說：「有你哋支持我先有呢個獎，否則我嘅努力都係白費。我仲要多謝我爸爸葉問，佢留畀我好珍貴嘅財富，我可以慢慢使，不過唔係錢，係詠春拳。」</p><p>或開拍老版《葉問》</p><p>葉準還多謝他的徒弟，他續說：「佢唔止大膽，係猖狂，搵一個80幾歲嘅老頭子拍戲，仲係武打戲，如果冇佢哋支持我就冇呢個獎。我仲想講我唔會再瘋狂，即係話我唔會再拍電影。」葉準徒弟、《葉問前傳》監製冼國林，於廣州出席活動時表示想拍老年版《葉問》，他指會擇選一位年輕人擔任男主角，而杜宇航亦在候選名單當中。此外冼國林被問到甄子丹學詠春時的情況，他指甄子丹真正學詠春只有24小時，《葉問》拍攝完成後沒有再向他學詠春，也沒有叫過他做師傅。<br>採訪、攝影：曾小嘉</p></body></html>