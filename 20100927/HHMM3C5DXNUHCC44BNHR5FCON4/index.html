<html><header><meta charset="utf-8"><title>HP×Beats　人聲甜低頻勁</title></header><body><h1>HP×Beats　人聲甜低頻勁</h1><p>成日都講，家係數碼多媒體年代，聲和畫都俱備了，但總覺得還未夠勁!今次HP推出呢部Crossover版ENVYBeatsEdition筆記簿電腦，內置潮人熱捧嘅Beats音響系統，除咗聽得，個樣同樣睇得！<br><br>記者：許福合<br>攝影：陳盛臣<br>Model：Vibeke@GME</p><p>b字搶眼</p><p>時下包裝以簡單為主流時，見到ENVYBeatsEdition個盒真係嚇一跳，同廿幾吋顯示器有得揮。原來包裝上除咗部ENVY，仲包括有BeatsSolo耳筒，真係襯晒一套！ENVY本身，係以黑色做主色，機面就有個紅色「b」字Logo，而鍵盤部份亦係用上黑色底，配上紅色字，同Solo耳筒所使用黑撞紅色完全一樣。屏幕就用上個14.5"HDLED屏幕，解像度有1,366×768，顏色好鮮同銳利，睇相同睇戲都相當唔錯。</p><p>內置Beats揚聲器</p><p>睇番規格，此機其實都係高檔機種，用上i7四核心處理器，再配8GBDDR3記憶體，自然用得爽快，不過我比較想提嘅係原來連喇叭都係Beats出品，唔使再另駁喇叭，都可聽到靚聲。試聽MP3音樂時，發覺音色風格同Beats耳筒真係有幾分相似，例如人聲會比較顯著，有一定嘅空間感，同時低音亦交到貨，聽完真係不得不讚，掂喎！仲有係佢用上個640GB硬碟，擺明係畀用家放多啲歌慢慢聽，另外當然唔少得光碟機聽CD，而且仲係Slot-in式SuperMulti，真係由頭型到落腳。</p><p>跟機送BeatsSolo</p><p>講番跟機所送嘅BeatsSolo耳筒，屬於半耳式設計，夏天戴就無咁焗，而且可以摺起收藏，攜帶比較方便。音質偏向以聽POP音樂為主，售價大約為$1,600左右，特別之處係耳筒連ControlTalk，方便接駁手機、控制音樂播放及當作免提通話之用。另有兩組耳機位，左邊具備收音咪功能，方便上網聊天，而右邊則純聽音樂為主。</p><p>Profile</p><p>處理器：IntelCorei7-720QM（1.6GHz）<br>記億體：8GBDDR3<br>硬碟：640GB<br>屏幕：14.5吋<br>顯示卡：ATiMobilityRadeonHD5650<br>光碟機：Slot-inSuperMulti<br>介面：HDMI/eSATA/MiniDisplay/SD/MMC<br>電源：8Cell<br>操作系統：Windows7Pro64bits<br>體積：355.9×237×29.5~30mm<br>重量：2.58kg<br>查詢：HP（800938833）</p></body></html>