<html><header><meta charset="utf-8"><title>基仔開舖女友管數關係升呢</title></header><body><h1>基仔開舖女友管數關係升呢</h1><p>古巨基剛冧莊成為《勁歌金曲》總選的歌王，前晚即馬不停蹄進軍商界大展拳腳；他一手策劃的品牌專門店前晚開張，一眾好友現身撐場，其中紅顏知己周慧敏更客串擔任設計師兼免費出任代言人，至於正印助手女友Lorraine則負責睇數，名正言順升呢成為老闆娘。</p><p>古巨基成立自家品牌在尖沙嘴開店，前晚舉行開幕儀式，基仔的圈中好友如周慧敏（Vivian）、無綫總經理陳志雲、唐詩詠、鍾舒漫及洪卓立等到場祝賀，跟基仔合作的日本著名設計師岩谷俊和（ToshikazuIwaya）當晚亦專程來港撐場，身為基仔的助手女友Lorraine亦在場，只是一直迴避鏡頭。</p><p>周慧敏嘗試設計</p><p>基仔大談開舖大計，他說：「呢間舖係分店，因為同呢個商場合作，只開3個月；而旗艦店會開喺銅鑼灣，遲啲先開。我自己會成立兩個品牌，另外又引入日本牌子，我會親自去日本傾代理。」暫時舖頭由基仔獨資，至於何人負責「睇數」，基仔坦認是Lorraine，他說：「佢負責舖頭嘅嘢多，而我嘅演藝事業就由英皇幫我。」記者笑言Lorraine「升呢」，基仔未有直接回應。會否親自做生招牌做代言人？基仔笑稱：「唔會住，暫時我主力做幕後，我希望啲人唔係因古巨基而幫襯，而係因為產品好，我唔係玩玩吓，係長遠發展。」<br>當晚Vivian單拖撐好友，她表示對設計有興趣，故遲些會把設計給基仔看看可否適用。會否出任代言人？Vivian說：「佢隨時搵我都OK。」<br>採訪：王連連<br>攝影：仇志德</p></body></html>