<html><header><meta charset="utf-8"><title>馮仁昭四圍超：歐陽靖爭住做星哩 - 馮仁昭</title></header><body><h1>馮仁昭四圍超：歐陽靖爭住做星哩 - 馮仁昭</h1><p>歐陽靖（MCJin）噚日為主持無綫節目《兄弟幫》喺電視城拜神，佢話：「我哋會搵唔同嘅嘉賓，最想係搵星爺（周星馳）啦。」MCJin喺記者口中知道周星馳啱啱為新戲招募演員，佢大嘆：「唔知遲咗報名得唔得，我好崇拜佢。」玄學家麥玲玲同黎漢持係呢集嘉賓，MCJin拉住麥玲玲密密斟，事後MCJin話：「我問師傅自己虎年運程啫。」</p></body></html>