<html><header><meta charset="utf-8"><title>車女大晒冷</title></header><body><h1>車女大晒冷</h1><p>噚日大賽車靚女空群而出。鬥樣、鬥事業線、鬥造型，更有無意間露吓底，或者明刀明槍晒股，總之就引死班龍友為止。</p><p>露底</p><p>呢位姐姐(左圖)唔知有意定無意，着住條咁性感嘅短裙仔，坐喺架跑車度，走晒光都唔知，唔通係搶客伎倆。<br>養眼指數：★★★</p><p>鬥事業線</p><p>詹瑞文話過，女人最重要條事業線，呢位25歲嘅珠海囡囡叫李岩，個樣就普普通通，亦都唔係岩石胸，佢話自己嘅笑容最甜喎。<br>養眼指數：★★★★</p><p>扮可愛</p><p>喺反日情緒高漲嘅同時，澳門班龍友偏偏最愛o架妹，呢兩個MIJ（日本製造）囡囡，個樣同身材都普通，勝在識扮可愛。<br>養眼指數：★★★</p><p>晒月光</p><p>呢班外國嚟嘅性感小野貓，甫士多多之餘，最鍾意就係趁好天，晒下八月十五咁話。<br>養眼指數：★★★</p></body></html>