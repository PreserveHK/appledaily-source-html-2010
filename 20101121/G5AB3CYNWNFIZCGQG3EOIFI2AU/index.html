<html><header><meta charset="utf-8"><title>一周兩件：先施錶行可冷吼 - 錢雋</title></header><body><h1>一周兩件：先施錶行可冷吼 - 錢雋</h1><p>先施錶行（444，下稱先施）嚟緊星期三會公佈半年度業績，業績只要好轉，又有得諗。先施2010年半年度（9月底止）業績見紅近2800萬元，但到今年3月底嘅全年度，已經扭轉弱勢，兼輕微獲利187萬元，上、下半年度比較，下半年業績好明顯回復增長動力。仲要咁睇，先施係名牌FranckMuller手錶、配飾嘅香港、澳門及祖國獨家分銷商。呢期香港股樓兩旺，多咗批大豪客，再加埋祖國本身班超級富豪，照計，繼續支持集團業績改善。再講，先施市值得3.9億元，全年度純利係咁易維持番往年4000萬元水平，預期PE已經可以落番9倍單位數。<br>呢轉一於睇實張中期成績表，半年度業績有改善，可以冷吼，以現價0.96元計，博先施翻半番到1.44元，2011年度預期PE都係得13倍。</p><p>廣南可博上兩蚊</p><p>廣南（1203）2010年半年度（6月底止）純利已經翻半番到1.36億元，而呢期市場炒通脹，應該支持到集團主打嘅鮮活代理及馬口鐵產品價格，就算無咗好似09年度政府補貼3700萬元，2010年全年度純利，都可以keep住唔錯增長。係咁意計數，廣南全年純利增長20%到2.17億元，預期PE得7倍。呢轉吼實250日線1.58元兜轉，博上兩蚊，回報率27%，目標PE未到雙位數。<br>錢雋</p></body></html>