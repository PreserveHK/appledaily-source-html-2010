<html><header><meta charset="utf-8"><title>港大民調85%選民支持香港有公投</title></header><body><h1>港大民調<br>85%選民支持香港有公投</h1><p>【本報訊】香港大學民意研究計劃進行票站調查，成功訪問2,300名投票選民，顯示當中六成五受訪者表示支持五區公投運動；八成五支持香港要有公投制度；約六成反對政府提出的2012年政改方案。根據民調推算，53萬名投票選民中，逾35萬人支持五區公投。<br>港大民意研究計劃票站調查顯示，六成五被訪者表示支持五區公投運動，只有一成一人反對公投。另一方面，八成五被訪者支持香港要有發展一套讓巿民表決政策議題的全民投票制度。調查又發現，五成受訪者表示，投票是為了盡公民責任，一成五支持直選，一成人肯定五區公投運動。</p><p>學者：中央絕對唔會畀</p><p>調查指，五成八受訪者表示反對政府提出的2012年政改方案，只有一成三表示支持。此外，七成受訪者不滿特區政府的整體表現，只有百分之六表示滿意。<br>理工大學應用社會科學系助理教授鍾劍華指出，參與今次立法會補選投票的市民，對公投議題都較一般人重視，所以這次港大民調票站結果有85%受訪者支持香港要有公投制度，是預料中事。<br>但他直言，中央政府及特區政府是不會答應設立公投制度，「中央政府對公投係好忌諱，絕對唔會畀咁做。」而且泛民現時的焦點是踢走功能組別及爭取普選路線圖，公投制度並非其爭取的重點，「反而泛民可從政改方案入手，爭取更多利益，平衡各方需要。」</p><p>選民站出來原因</p><p>－係為公義投票－<br>「無論係公投定補選，今次最重要係為公義投一票，出嚟投票係要盡公民責任，無論幾唔得閒都要抽時間，話畀政府聽佢哋有幾唔啱。」</p><p>－政府做得唔好－<br>「支持五區總辭，希望快啲有普選，家個政府，好多嘢都做得唔好，樓價高，又聽晒中央話，我都有叫啲朋友同屋企人出嚟投票。」</p><p>－不滿政改方案－<br>「次次選舉我都有投票，今次最想表達對政改方案嘅不滿，成份方案見唔到有乜進步，又冇提功能組別嘅存廢，好失望。」</p><p>－有權利爭普選－<br>「投票率低唔緊要，因為好多大學生關心。我想話畀人聽，我哋有自由、權利去爭取普選。一日未達成，一日都唔會放棄。」</p><p>－對特首好不滿－<br>「我08年都有投票，但係覺得今次意義大啲，我哋一班朋友一向對特首、民建聯同保皇黨都好不滿，所以有啲朋友都透過facebook呼籲網友投票。」</p><p>－認同公投理念－<br>「認同今次公投嘅理念，想話畀政府聽我哋支持普選，對於特首唔投票，我真係覺得好可笑，簡直係國際笑話。」</p></body></html>