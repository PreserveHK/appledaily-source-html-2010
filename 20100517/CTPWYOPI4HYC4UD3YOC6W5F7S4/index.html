<html><header><meta charset="utf-8"><title>扮「膠能組別」議員　80後創意谷投票</title></header><body><h1>扮「膠能組別」議員　80後創意谷投票</h1><p>【本報訊】「由幼稚園到大學，都教我哋要做盡責嘅公民，特首高官一次過摧毀晒。」雖然不少人包括政府高官放棄投票權，但80後青年堅持理想，冒着炎熱戴起密封紙箱面具，扮「膠能組別」議員以反諷方式叫人投票，又有小伙子揹起攝錄機，直踩20小時到全港選區直擊訪問，都只為反過來給高官等上公民課。</p><p>與長毛即興演街頭劇</p><p>為「保飯碗」，膠能組別議員廿蚊張、中指黃，以及立法會隱形人AbsentFok昨先後到大埔、沙田、旺角作最後「趕票」，「千祈唔好投票呀，投咗我哋就失業，又冇得官商勾結呀。」市民聽到一臉愕然，停下來看個究竟，這便中正80後青年可樂下懷：「就係想吸引市民反思如果唔投票，受害係自己。」<br>用紙箱做面具，貼上三位功能組別議員張宇人、黃宜弘及霍震霆相片，兩旁寫上「功能面前、蟻民含忍」等，扮中指黃的可樂更擔起雪茄，有市民上前打氣。<br>在沙田，膠能組別更遇上九西候選人長毛梁國雄，雙方即興演街頭劇，長毛獨力擊退膠能組別，引得圍觀者大笑。可樂說：「撐公投有人可以激，有人可以跳舞，我哋想用創意。」<br>「今朝去咗港島、新西，家追訪黃毓民。」21歲維權組織幹事Derrick與其他FM101成員家樂、陳歡等，昨午跑到佐敦採訪西九戰況，並即晚推特急準備五區公投直播節目。<br>「唔少傳媒報道太偏頗，好似CCTVB咁，想畀大家睇更多事實。」他們都希望成為普選歷史一部份。<br>從事活動策劃的陳歡說社會資源不均，激發青年不滿，「大function都係嗰幾間大公司包辦，我做散工咋。」Derrick因曾在羅湖闖關、中聯辦示威等多次被捕，「為公義無得後悔。」<br>就算投票率未必高，但就像可樂說：「爭普選係一場BandShow，公投係其中一隊band咋，大把band嚟緊。」</p></body></html>