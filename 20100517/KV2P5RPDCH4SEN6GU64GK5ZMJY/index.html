<html><header><meta charset="utf-8"><title>消費blog：星級酒店半賣半送WineDinner</title></header><body><h1>消費blog：星級酒店半賣半送WineDinner</h1><p>小妹試過幾次去沙田凱悅中菜廳沙田18，食佢哋最出名嘅家庭東莞菜，連啲材料都喺東莞運嚟，夠晒地道。沙田18副經理劉志堅（Terry）話，為咗慶祝中菜廳成立一周年，呢個月25日舉辦一場別開生面嘅WineDinner，將法國波爾多柏美洛（Pomerol,Bordeaux）紅酒破天荒同東莞菜crossover。<br>Terry話，波爾多紅酒帶有一股獨特的香濃茶味，同中菜都幾配，而東莞菜味道偏濃，所以揀咗單寧柔和嘅Pomerol產區嘅紅酒，「Pomerol喺波爾多右岸，主要出產Merlot葡萄，間中混入CabernetFranc葡萄一齊嚟釀酒。餐酒呈深紅色，酒身醇厚，有明顯果香，帶辛辣味。」</p><p>名額只限48人</p><p>主廚鄒奕鋒師傅話，首次以東莞菜式等同紅酒crossover，九道菜包括麻醬拌菠菜、豆豉角豆炒斑球、厚街臘味煎魚餅、傳統北京烤鴨、手拉牛肉麪等。<br>Terry話，九家酒莊各選一款紅酒配九道菜，為咗達到最佳效果，花咗兩個月匹配，好似木桶味重、帶香草味嘅ChateauClinet，最啱配味濃嘅豆豉角豆炒斑球。每款酒又有兩個年份（01及06年）畀啲客品嚐，等佢哋試出氣候點樣影響紅酒嘅味道。WineDinner名額只限48人，每位888元係超筍價，飲足18杯紅酒，以50蚊一杯計（當然唔止呢個價）都成900蚊，好似配北京烤填鴨嘅ChateaulaConseillante，一支賣2000幾蚊。查詢電話：37231234。<br><br>電郵：mailto:shoppingjing@appledaily.com</p></body></html>