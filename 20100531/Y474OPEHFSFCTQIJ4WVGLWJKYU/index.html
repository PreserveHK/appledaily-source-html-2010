<html><header><meta charset="utf-8"><title>半個鐘攪一攪　青瓜雪葩滑一滑</title></header><body><h1>半個鐘攪一攪　青瓜雪葩滑一滑</h1><p>在家做雪糕，一定以為好大陣仗，起碼要買部雪糕機，不過Jenny今日教大家在家做雪葩和雪糕，全人手製作，絕不需要添置特別儀器，要訣就在於每隔30分鐘就要將雪硬的混合物攪拌，咁就唔會結成冰塊，製成品甚有自家風味，仲可以混出自己鍾意的味道！<br><br>記者︰黃家欣<br>攝影︰王文忠<br><br>Ｖ壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=7590583<br>網上示範<br><br>留言電郵：mailto:adl.kitchen@yahoo.com.hk</p><p>今日煮腦</p><p>JennyCheung<br>（食譜作家、iCook食譜顧問）<br><br>職業為護士，自小愛入廚，曾旅居法國一年，並到著名藍帶廚藝學校及巴黎麗嘉酒店烹飪學校學藝，從基本刀工學起。</p><p>煮題　自家製冰凉美點<br>隔半小時取出攪拌</p><p>做雪糕或者雪葩時，每隔半小時就要將混合物取出來攪拌，才不會雪成硬塊。</p><p>梅花點蕉夠香味</p><p>用香蕉來做菜式或甜品，最好用熟透、有梅花點的香蕉，因為這種香味是不能用香蕉油來代替。</p><p>保鮮紙防紅菜頭色</p><p>紅菜頭好容易脫色，且較難清洗，所以處理時可用保鮮紙包着砧板，並戴上手套。</p><p>薄荷青瓜雪葩</p><p>02hr30min<br>製作難度：★★★☆☆<br>份量：2人<br><br>薄荷、青瓜本身配搭已經好清新，略帶鹹味，用來伴沙律菜食，味道非常夾。</p><p>材料</p><p>清雞湯60毫升、原味乳酪60毫升、鮮薄荷葉2茶匙（切碎）、青瓜1條、沙律菜適量、車厘茄適量</p><p>做法</p><p>1.青瓜去皮後刨成茸；薄荷葉切碎。<br><br>2.將青瓜茸、雞湯、薄荷及乳酪拌勻後，放入冰格冷藏至硬身，每隔30分鐘將混合物取出拌勻，以防起粒。<br><br>3.沙律菜鋪入杯，放上雪葩及車厘茄即成。</p><p>紅菜頭果凍</p><p>01hr30min<br>製作難度：★★☆☆☆<br>份量：2人<br><br>紅菜頭本身味道清甜，加入橙片，多了點鮮果酸味，層次豐富，而且顏色好吸引。</p><p>材料</p><p>紅菜頭1個、魚膠粉12克、砂糖1湯匙、橙1個</p><p>做法</p><p>1.橙去皮切件。將紅菜頭切開兩邊，放入鍋用大火隔水蒸20分鐘，將保鮮紙鋪上砧板，將紅菜頭放上去皮切件。<br><br>2.將紅菜頭及100毫升蒸紅菜頭水倒入攪拌器打爛後，用隔篩過濾。<br><br>3.將糖、魚膠粉、300毫升紅菜頭汁倒入煲，用細火煮溶後，倒入小杯，放入橙片。<br><br>4.然後放入雪櫃冷藏至凝固成啫喱，取出放上橙片做裝飾即成。</p><p>椰子香蕉雪糕伴薄餅</p><p>02hr15min<br>製作難度：★★★☆☆<br>份量：2人<br><br>雪糕的質地比雪葩較濃稠，食下去軟綿滑溜，而且椰子及香蕉的味道好甜蜜，用薄餅包着來吃就更滋味。</p><p>材料</p><p>蛋黃1隻、砂糖35克、椰漿450克、香蕉1隻、忌廉125毫升<br><br>薄餅材料︰雞蛋1隻、鮮奶60毫升、麪粉32克、牛油1湯匙、鹽少許</p><p>做法</p><p>1.香蕉去皮壓成茸。<br><br>2.將碗坐入熱水，倒入糖及蛋黃拌勻，再倒入椰漿拌勻至厚身。<br><br>3.將廉忌打起，加入蛋黃漿及香蕉茸拌勻後，放入冰格冷藏至硬身，每隔30分鐘取出攪拌，以防起硬塊。<br><br>4.將雞蛋、鮮奶、鹽及麪粉拌勻，再放入牛油拌勻成為粉漿。<br><br>5.燒熱鑊下油，將粉漿倒入煎至兩面金黃，然後將薄餅對摺再對摺，即可放上碟，最後放上雪糕球即成。</p><p>水蜜桃茉莉梳打
</p><p>00hr30min<br>製作難度：★☆☆☆☆<br>份量：2人<br><br>包含水蜜桃的香甜，茉莉茶的花香，還有陣陣薑味，三者加在一起味道好平衡，用來做飲品，既解渴又消暑！</p><p>材料</p><p>罐頭水蜜桃2塊、茉莉茶包2個、熱水適量、薑味汽水1罐</p><p>做法</p><p>1.將一半份量的水蜜桃連糖水放入攪拌器打爛，剩餘的切幼粒。<br><br>2.用熱水冲泡茉莉花茶後攤凉。<br><br>3.將水蜜桃粒、茶、水蜜桃茸、薑味汽水加入杯中即成。</p></body></html>