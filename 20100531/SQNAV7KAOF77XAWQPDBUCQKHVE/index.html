<html><header><meta charset="utf-8"><title>謝婷婷鍾情Balenciaga長青型袋</title></header><body><h1>謝婷婷鍾情Balenciaga長青型袋</h1><p>置身香港這個bagscity，每個女孩都逃不了成為baggirl一分子，謝婷婷也不例外，婷婷透露她擁有約30個手袋，最鍾情皮革型，但並不追求天天新款，一旦迷上可以連續幾個月用上同一個手袋。對於Balenciaga剛上架的限量鱷魚皮手袋，鍾情皮革的婷婷日前表示鱷魚皮既矜貴又保值，絕對是入貨之選。</p><p>謝婷婷透露離開校園後她的第一個手袋，是一用就用上10多年、爛了後再縫的帆布背囊，現在她的手袋存量約有30個。<br>工作天天要以靚look示人，對於手袋的追求，婷婷表示大原則沒變，她日前說：「我鍾意簡單襟興嘅款式，不過都有好personal嘅要求，平時成日用嘅首先要簡單同型，手袋嘅形狀、details好似帶、扣同拉鏈每part都要啱心水，如果去events嘅就誇張、glam少少都接受到。」</p><p>幾個月唔換款</p><p>婷婷續說：「Balenciaga嘅手袋就係我favourite嘅型袋，皮靚、details好似studs、fringe都係perfectmatch，又可以carryforward，唔會有過季嘅感覺，最啱我呢種冇心思追款嘅人，而且我唔係嗰啲要日日換袋嘅人，只要鍾意，一用幾個月唔換都得。」<br>Balenciaga推出限量版鱷魚皮袋，婷婷說：「好矜貴、暫時唔捨得買，不過有朋友成日同我講：『女人成日亂買嘢，不如正正經經買個矜貴exoticskins手袋，因為有保值作用。』」</p><p>拉姑珍惜靚袋</p><p>自言用手袋是粗豪型的婷婷，表示不像媽咪拉姑每次用完一個手袋都會放回原盒，袋裏塞回雪梨紙，她說：「佢啲袋個個都好似第一次用咁。」<br>問到婷婷會否搶購只限量18個的Balenciaga鱷魚皮手袋送給媽咪？她說：「母親節過咗啦，等佢生日再諗啦。」</p><p>豈止18式</p><p>名牌們都努力鑽研手袋務求在Itbaglist上金榜題名，法國名牌Balenciaga的手袋攻略行出成功大直路，面貌沒有大變化，只是每年每季行多一步，在size、顏色、皮革和細節上推陳出新，mini、small、medium至large一應俱備，型號包括ClassicCity、ClassicFirst、ClassicWork及GiantEnvelope。<br>信封型clutch方便酒會派對、City、Work等方便上班及日間之用、大size的Brief則是上落飛機的耀目jet-setbag，最新上架、限量18個發售至下月11日的各色、各式、各size鱷魚皮手袋，網羅競艷的桃紅色、鮮綠色，也有平實長青的黑及啡，綴上金或銀的studsdetails也平添一點點glam及chic。</p><p>採訪：MichelleLeung<br>攝影：EdwardChou<br>髮型：AnsonTseofiiSalon<br>化妝：KamenLeung<br>場地提供：Balenciaga（置地廣場）</p></body></html>