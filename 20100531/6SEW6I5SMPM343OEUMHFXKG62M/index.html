<html><header><meta charset="utf-8"><title>窩輪博擊：恒地破位吼22262 - 俊樺</title></header><body><h1>窩輪博擊：恒地破位吼22262 - 俊樺</h1><p>港股上禮拜五升破10日線，技術走勢好靚，睇個勢好大機會試20000關，不過當晚美股回落，道指跌咗百幾點，今日港股可能要低開。<br>港鐵（066）南昌站項目「流標」，對個市嘅氣氛或者有影響，但實際影響應該唔大，因為只係代表港鐵唔肯「賤價」批出項目，真正反映樓市後向嘅係下個禮拜嘅賣地成績。<br>恒地C輪22262：恒地（012）上日報收46.8元，升2.4%。股價升破咗20日線，短線有機試50至51.5元，可以諗吓隻C輪22262，隻輪現價20.2仙，2011年4月27日到期，行使價58元，溢價28.25%，引伸波幅31.86%，槓桿率23.17倍（有效6.33倍），正股升上51.5元，22262有機見34.8仙，正股跌穿44.8元就沽咗隻輪。<br>俊樺</p></body></html>