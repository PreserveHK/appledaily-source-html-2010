<html><header><meta charset="utf-8"><title>一心多用易焦慮　喫飯鎮情緒</title></header><body><h1>一心多用易焦慮　喫飯鎮情緒</h1><p>時代變了，如今樣樣產品都講多功能，人類生活和工作亦然，一樣要Multitasking。看新一代年輕人，讀書、上網、玩手機，分N個身應付；辦公室內，員工一樣要在短時間內完成多個任務，精神科醫生和學者說，人腦結構根本無法同時應付多過一件事，多功能只會影響質素，如應付不來，長期受壓，隨時鬱出焦慮症。<br><br>記者：蔡俊業<br>攝影：梁細權<br>模特兒：Lowell@PureModels</p><p>【自由基】（FreeRadical）</p><p>又稱游離基或活性氧，擁有不成對電子的原子，每當身體遇上有害細菌或病毒時便會出現，將細菌和病毒殺死。但若體內自由基過量，會破壞周邊細胞膜健康，導致衰老，甚至癌症。</p><p>人無可能多工作業</p><p>電腦和手提電話的極速發展，令當今做學生個個都「日理萬機」：同一時間不只要溫習，還要用SMS跟朋友發短訊互聯、上網開MSN、更新facebook、發微博後順道看YouTube接收街外資訊，令父母對新一代的multitasking能力嘖嘖稱奇。這種高科技下的生活模式，表面上看是同一時間內做多項事情，可以慳更多時間，但香港大學社會工作及社會行政學系助理教授黃於唱說，「Multitasking根本沒有慳到時間！」何解？</p><p>原來是跟人體大腦構造和適應能力有關，黃教授早前看過一本由美國作家DaveCrenshaw所寫的《TheMythofMultitasking》，當中說到人類天生以來只能當singleprocessor（單一處理），根本沒任何辦法令自己同時處理多項事情，這正是跟電腦多工作業的最大分別。「作者指好多人以為multitasking能做多咗嘢，其實只不過係持續轉換focus（焦點）而已，做嘢根本無快到，咁樣做最終都會影響質素，學生又好，職場又好，時間管理先係最重要。」精神科專科醫生方日旭亦認為，人根本不能做到multitasking，「世上邊度有周伯通同郭靖?!」他說，哪怕是老細開聲叫到，「都要有priority，做完一樣再做另一樣啦！」</p><p>腦唔停要小心</p><p>學習上若長期專注力分散，最終會影響成績，套用在職場上亦然：當你要寫報告、聯絡客戶時，又要上網回應MSN、覆電話短訊，面對多重工作及事情也是一種壓力，不過未必所有人都覺得這樣是「難捱」，方日旭指，「大部份人都不能夠將專注力分得很仔細，可能同時間處理兩至三樣事情已經很吃力，但情況因人而異。」例如事事力求上進又好勝的人，面對這類老細「柯打」，可能較其他人處理得容易，「亦可能同遺傳有關，IQ高啲做嘢都會快手啲，應付壓力嘅方法都會唔同。」如果長期面對壓力，一般人會出現過勞情況。「若長時間解決唔到此問題，有可能會引起焦慮症。」咁嚴重？如何察覺自己已患此症？「長期瞓得唔好，個腦成日諗好多嘢，轉到停唔到，脾氣暴躁又或者經常擔心等，都係病徵。」<br>至於從中醫對身體機能角度出發，一個人假如要長期同時間應付不同工作，亦會鬱出病，註冊中醫師彭明慧稱，經常要同一時間multitasking的患者多為肝鬱氣滯型，「病人容易出現胸脇脹悶、煩躁不安，更嚴重的會出現月經失調、乳腺纖維瘤和胃酸倒流等症。」若工作、生活壓力導致長期體力透支，則會易出現脾虛多痰、水腫、大便軟爛、食慾不振和濕疹過敏等症狀。</p><p>B雜提升記憶</p><p>不過，一個人若不幸患上焦慮症等情緒病，吸收足夠的營養素都可減輕病情。註冊營養師黃榮俊指，「如果長期缺乏維他命B雜，就會出現情緒波動、思考遲鈍同記性差。」所說的B雜主要指B1、B2及B6，對神經傳遞有代謝作用，「思考、記憶等全部都涉及腦神經運作溝通，它們之間的代謝能維持好的精神狀態。」所以經常用腦、面對壓力或緊張情緒的情況下，這幾種維生素的消耗量會特多，它們亦可透過出汗或排尿流失，「所以要日日補充，就好似維他命C一樣。」進食全穀類、奶類食物等都有助補充B雜。「因牛奶含色胺酸，能幫助身體製造血清素，令人放鬆心情。」方醫生亦指，血清素是治療焦慮症的其中一種藥物。此外，壓力亦會令B雜流失；有胃病的人，如胃潰瘍等更會削弱身體吸收維他命B的能力，加上身體不懂自行製造B雜，造成B雜長期不足。黃榮俊亦指，碳水化合物能轉化成葡萄糖，為腦細胞提供熱量，有助神經傳遞維持正常運作，例如粥、粉、麪、飯等都是不能不吃的。「葡萄適等葡萄糖飲品，喝後雖然能夠即時有效果，對長期運動後血糖過低的人最合適，但由於糖份過高，所以還是要多吃碳水化合物，令葡萄糖慢慢提升。」</p><p>中醫減壓食療<br>開心茶（甘參雙花茶）</p><p>作用：疏肝解鬱、舒緩緊張<br><br>材料：甘草1錢、花旗參1.5錢、玫瑰花2錢、綠萼梅2錢<br><br>方法：將材料倒進杯中，焗約15分鐘便可。</p><p>甘大麥百合茶</p><p>作用：寧神安心、減緩壓力<br><br>材料：甘草2錢、小麥1両、大棗4粒、百合3錢<br><br>方法：3碗水連材料煲30分鐘。</p><p>攝取食物營養素<br>1.B雜提升記憶</p><p>全穀類食物如紅米、糙米、大麥、黑麥及粿麥；豆類如小麥胚芽；豬肝及肉類</p><p>2.鎮靜、放鬆神經及肌肉</p><p>鈣質、鎂質食物如牛奶、芝士、乳酩、黃豆、香蕉、果仁、全麥包、全麥餅等
</p><p>3.提供葡萄糖及維持神經傳遞
</p><p>碳水化合物食物粥、粉、麪、飯</p><p>4.抗氧化，延緩衰老</p><p>維他命E食物如大豆、堅果類、杏仁、花生等</p><p>5.提升思考能力</p><p>含DHA食物如三文魚、沙甸魚及吞拿魚等</p><p>分心只因有回報</p><p>對於現今孩子溫習模式為何變成multitasking，即要讀書又發SMS又上facebook，方日旭說這跟互動性內容及豐富的畫面設計有關，但更重要是他們能從這些渠道當中得到即時回報。「大人會覺得班細路發SMS或傾MSN好無聊，但佢哋正需要呢一種reinforcement（強化）。」他指，讀書的回報無法短期成效，相反跟朋友在網上或用手機聯絡，可以得到回覆，回覆就是即時回報，令他們有滿足感，這亦解釋為何這麼多人愛打網上遊戲，「打SDGundamOnline，大概幾分鐘就會有reward，可能係網上儲值或限量版寶物。」不過發展下去就會變成癮，長此下去，只會削弱人際溝通能力，「用MSN或email溝通，係睇唔到對方嘅情緒，到長大後又點會識睇人眉頭眼額呢？」要令他們「脫癮」，方醫生認為可在現實中給他們新的「回報」，例如父母跟子女保持良好親子關係，「令佢哋覺得電話或者電腦唔係生活良伴，咁問題就會較易解決。」</p></body></html>