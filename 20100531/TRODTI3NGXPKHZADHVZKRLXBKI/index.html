<html><header><meta charset="utf-8"><title>馮仁昭四圍超：鍾嘉欣狂飲奶谷發育 - 馮仁昭</title></header><body><h1>馮仁昭四圍超：鍾嘉欣狂飲奶谷發育 - 馮仁昭</h1><p>鍾嘉欣噚日到鑽石山為牛奶盒創作及填色比賽擔任評判，佢即場設計牛奶盒，又嘗試唔同味道嘅牛奶。佢話細個時偏食，搞到身體瘦弱矮細，佢話：「我12歲讀初中之前，仍然係全班最矮。」嘉欣回想當年偏食浪費食物，有次媽咪嬲嬲哋迫佢飲晒成樽牛奶，就咁佢竟然愛上咗飲奶，加上適量運動，青春期時不斷長高，佢話：「家又高又橫，全靠飲牛奶。」</p></body></html>