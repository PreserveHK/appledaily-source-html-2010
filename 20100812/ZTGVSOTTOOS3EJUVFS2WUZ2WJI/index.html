<html><header><meta charset="utf-8"><title>敏妮Talk：ShortPut和黃 - 溫敏妮</title></header><body><h1>敏妮Talk：ShortPut和黃 - 溫敏妮</h1><p>上個星期六，港股王舉辦期權工作坊，多位期權專家齊集九龍灣展貿，同大家講吓期權策略。敏妮當然唔執輸，皆因喺出席期權工作坊之前，敏妮做咗個錯嘅投資，就係short咗9月份滙控（005）嘅call，行使價80蚊。點知滙控走勢凌厲，到咗行使價，好彩shortcall畀敏妮嘅對家未行使買入權。<br>敏妮咁勇，全因手上有啲滙控係當年世紀供股時供返嚟嘅，成本低所以即管博吓，為咗日後期權策略做得更好，所以工作坊當日，敏妮一見到熟悉股票期權嘅前輩Fongfong，即刻求教。點知Fongfong前輩話，佢之前都做咗同樣嘅shortcall，但反手喺70幾蚊做番shortput，仲話正股俾人take咗嘅話，收返嚟嘅錢可以作為接貨準備，即使未能到價接貨，都可以收期權金。做期權就有呢個好處，即使做錯咗都可以有方法補救。</p><p>初哥寧少收期權金</p><p>講開做期權，最近恨得牙癢癢嘅係見住和黃（013）係咁升，敏妮一股都冇。前輩歐陽風醒咗隻和黃call輪畀敏妮，一開市就升咗七成，唔敢高追，於是用一個較「皇道」嘅方法，就係shortput和黃期權。揀咗10月份、52.5蚊接貨，歐陽風聽到之後話，唔怕揀58蚊接貨噃，但敏妮超級保守，寧願收少啲期權金。畢竟仲係期權初哥，都係打穩基礎先好。<br><br>溫敏妮<br> http://wanmanli.com/blogs/ 
</p></body></html>