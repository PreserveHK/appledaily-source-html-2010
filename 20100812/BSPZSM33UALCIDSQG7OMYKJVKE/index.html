<html><header><meta charset="utf-8"><title>手抱坐車危險！　安全椅BB自己揀</title></header><body><h1>手抱坐車危險！　安全椅BB自己揀</h1><p>剛過去的星期日一宗普通交通意外，斷送了一個九個月大BB的小生命，看見爸爸失控自責，令人心酸。恨錯難返，誠勸家長不要怕麻煩，一張兒童汽車安全座椅的確唔慳得。市面的款式選擇繁多，揀邊張唔係由家長話事，張傑醫生建議帶埋BB親自試坐就最Perfect。<br><br>記者：許維雅<br>攝影：林栢鈞<br>模特兒：Isaac</p><p>價錢其次　BB坐得舒服最要緊</p><p>不少爸爸都會為BB買嬰兒車，但安全意識向來薄弱的香港人，願意買一張嬰兒汽車安全座椅的人確實不多，要到發生意外時，才醒覺一張BBCarSeat有幾重要！市面的選擇很多，一般由嬰兒用品中心或汽車品牌代理提供，不同品牌的價錢分別都幾大，其中分散力度較好的五點式安全帶當然比三點式安全，而帶扣及織帶調整器等硬物當然越少越好。<br><br>「其實無所謂最佳設計，價錢平貴亦唔代表一定最啱小朋友，座椅只要合適身形及體重，小朋友坐得舒適已經係最好，所以最好帶埋小朋友一齊揀，等佢哋試坐。揀啱後點裝上車當然亦係非常重要，大部份款式的安裝方法大致類同。」</p><p>安全CheckPoint</p><p>年齡三級制　RECARO最受歡迎</p><p>用家Edward：「我揀RECARO因為品牌有過百年出名製造賽車座椅經驗，安全程度較有信心保證。其實日本品牌如COMBI及MINIMOTO都幾好，其中PamioUno設計不錯，保證日本製造，符合歐洲安全標準。另外揀安全椅時要試試安全帶扣係咪容易操作，因經常要抱BB上落，太難扣或解會好唔方便。」其實大部份款式趨向5點式安全帶及有軟墊保護的肩帶，更會列明所適合的BB重量，根據歐洲的安全標準，大致分為三個級別的年齡層。</p><p>第一類：嬰兒</p><p>適合初生嬰兒使用的安全椅有兩類，第一類是可用到5歲；第二類只可用到18個月大。前者有軟墊拆開，隨小朋友成長而加減，較合乎經濟原則，所以較受歡迎。9個月以下的嬰兒使用時，專家建議最好將安全椅的方向背向車頭。</p><p>第二類：幼童</p><p>適合9個月至5歲幼童使用，一般都有3至4個不同斜度調校。而平治DuoPlus更有自動識別系統，配合汽車配備，於撞車時可防止彈出安全氣囊撞擊安全椅。張醫生覺得MINI推出以軟枕代替5點式安全帶保護的設計會比較舒適，亦可減低安全帶勒傷小朋友的機會。</p><p>第三類：小童</p><p>適合3歲或以上小童，一般家長都覺得需要程度較低，所以選擇較少。張醫生提醒使用這類安全椅時，不要讓安全帶繞過小朋友頸部及束住肚仔，而耳朵不可超過椅背高度，確保可以完全保護頸部。</p><p>查詢：<br>（a）26283393（荷花親子中心）<br>（b）28957288（仁孚車行）<br>（c）31936800（MINIHK）<br>（d）25768380（BabyMatrix嬰兒用品中心）</p></body></html>