<html><header><meta charset="utf-8"><title>DC仔　油畫大師</title></header><body><h1>DC仔　油畫大師</h1><p>數碼相機影相，最忌背光或者光暗對比度高的環境，但HDR技術（高動態對比度）一出，立即成相機救星；尤其好似CasioEX-ZR10呢類DC仔，更因此而簡單拍靚相，再加上獨門HDRArt模式，進一步玩埋油畫風格藝術效果，玩法多變好多！<br><br>記者：許福合　<br>攝影：林栢鈞<br>Model：露比@PureModels</p><p>光暗位夠均勻</p><p>Casio新機EX-ZR10繼續以多花臣濾鏡取勝，當中最特別係新加嘅HDRArt模式，實用得嚟，又可以扮藝術家。<br>HDR有標準同Art可揀選，標準適合用作一般拍攝，Art模式會在使用HDR後，再加上油畫效果。EX-ZR10使用HDR時，特點係毋須腳架，每次按下快門就已經同時以不同曝光度拍攝多張相片，合成一張相片後，令光暗位更均勻。</p><p>細機極速40fps
</p><p>EX-ZR10使用1,210萬像素CMOS，及雙核心EXILMEngineHS影像處理引擎，除Load相、影相變得更高速度外，連拍速度更達每秒40張；若連續按下快門3秒，更可拍下過百張相片，而儲存速度亦相當爽快，大約8-10秒即可完成；但最重要係儲存中途，仍然可正常拍攝，咁先夠勁！鏡頭靚玩28mm廣角，再加7倍光學變焦，以細機嚟講，規格相當不俗。</p><p>HDR試相</p><p>同場加映<br>EX-H20G　混合式GPS</p><p>Casio同期仲有部EX-H20G，1,410萬像素配24mm廣角，不過功能焦點，全落在佢個「混合式」GPS定位系統。EX-H20G開機後會持續更新位置，即使進入室內離開GPS感應範圍，都仍可根據MotionSensor、依速度及方向，推斷處身位置。喜愛替相片加入地圖資訊嘅用家，就方便得多。</p><p>Profile</p><p>感光元件：1,210萬像素CMOS　<br>光學變焦：7倍<br>錄影：1,920×1,080（30fps）MOV　<br>連拍速度：40fps<br>屏幕：3吋TFT　<br>記憶卡：SD/SDHC/SDXC<br>體積：101.9×58.7×22.6-27.4mm　<br>重量：149g（不包括電池）<br>查詢：捷成洋行（29262300）</p></body></html>