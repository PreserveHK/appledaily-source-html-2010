<html><header><meta charset="utf-8"><title>童夢王國：萬寧妹妹想學日文見小丸子</title></header><body><h1>童夢王國：萬寧妹妹想學日文見小丸子</h1><p>今年書展o靚模天天踩場，看膩了她們的事業線，何不看看以萬寧妹妹王允祈成長印記做賣點的新書，她天真爛漫的笑容，絕對老幼咸宜。5歲的允祈聰明伶俐，但與她談志願說未來，似乎言之尚早，不過天真的她除買玩具食雪糕外，真的有個願望想實現，原來允祈最想到日本跟櫻桃小丸子見面，她說：「我好想學日文，好想去日本見小丸子。」<br>撰文：比華利<br>攝影：仇志德<br>場地：太子酒店</p><p>萬寧妹妹王允祈人見人愛，今年出版社食住她的人氣，以她的廣告金句推出新書《我有少少鍾意咗佢》殺入書展，當中文章全是由王爸爸過去5年替女兒撰寫的網誌結集成書，更有允祈的私相簿，全書洋溢着她的無價cutie和溫馨親情。</p><p>書展清風唔准做o靚模</p><p>允祈出書無疑為書展吹出清新凉風，她日前與雙親在尖沙嘴接受本報專訪，全家大晒親子樂。對於o靚模近年搶攻書展，王爸爸沒意見，但卻抗拒允祈受這股氣氛薰陶，就算女兒有演藝潛質，將來也反對她做o靚模。<br>與5歲的允祈談將來，一切言之尚早，其父母指允祈的志願天天不同，昨天是醫生，今天是畫家，明天可能已變成老師，天真的她因貌似日本卡通人物小丸子，於是「港版小丸子」允祈最想到日本跟正版小丸子會面，她說：「我好想學日文，好想去日本見小丸子。」<br>王爸爸不像其他家長狂谷女兒學習不同課外活動，他只會讓允祈獨沽一味學跳芭蕾舞，他說：「佢咁細個唔使逼得咁密，而且佢只揀學一樣嘢，得一個機會就珍惜好多。」</p><p>小一開課效孟母三遷</p><p>允祈9月入讀小一後，便會減少演藝工作專注學業，王爸爸和王媽媽雖然給女兒成長空間有很大自由度，但卻不容允祈長大做o靚模，王媽媽緊張說：「我希望佢做啲有意義嘅嘢，將來能幫到人，對社會有正面影響。如果佢對媒體有興趣，佢可以做傳媒人，不過我哋都唔可以幫佢揀定以後條路。」王爸爸口徑一致，堅拒允祈做o靚模，他說：「有次我睇電視，咁啱播緊新8模，我向允祈講，爸爸唔鍾意你做呢樣嘢。」<br>爆紅的允祈過去半年活躍幕前，有報道指雙親當她搖錢樹，正好他們下月便由青衣搬入西半山千萬豪宅寶翠園，王爸爸不滿被報道抹黑，他重申遷居純粹為方便允祈9月入讀附近的名校救恩小學，他強調：「我哋唔係貪慕虛榮，只係好想允祈每日返學可以瞓耐少少，小一對佢嚟講係大轉變，會比較辛苦，只係想佢瞓足，有多啲精神上堂。」</p><p>扭計買玩具罰企反省</p><p>王爸爸為允祈接job非常審慎，他謂近期推走6位數字酬金的工作，絕不肉赤，他說：「允祈工作要睇番工作本身嘅意義，一定唔可以違反我哋宗教信仰。」廣告宣傳養育小孩成長最少花費400萬，允祈父母又有甚麼計劃？王媽媽說：「我哋冇話要預幾多budget畀允祈，但小朋友平有平養，貴有貴養。」王爸爸也說：「不過，自從有咗允祈，家我哋嘅取向以佢行先，如果唔係為咗個女，我哋兩公婆住天水圍都冇問題。」<br>自從添了允祈後，從事金融業的王爸爸和社工的王媽媽便把工作以外的時間，盡量留給女兒，王爸爸說：「我畀晒時間心機落去，踢走晒啲朋友。」就算遇上允祈激心，兩夫妻都會耐心教導，並分別扮演忠奸角色輔導，王爸爸絕不容許允祈無理扭計，他說：「有一次同佢行商場，要扭計買玩具，允祈嗰時兩歲，佢大字攤喺地度，我輕輕拍佢patpat一下就抱佢起身返屋企，小朋友唔可以就晒佢，否則佢會牽住你走同食住你，返到屋企我冇打佢，但就罰佢企喺一個『安靜角』，我陪佢一齊冷靜吓，之後再解釋番佢聽。」<br>王爸爸贊成適當的體罰，他說：「輕輕打手板，等小朋友接收到做錯嘅訊息。」有罰也要有獎，當允祈做得好，父母也會獎勵她。此外，為了啟發允祈的學習興趣，王爸爸今年會繼續單拖在書展做「篋神」，為囡囡採購兒童讀物。</p><p>豆丁廚神　炮製甜入心梳乎厘</p><p>5歲的萬寧妹妹王允祈求知慾甚強，她自爆最愛幫忙媽咪做家務，她說：「我鍾意食蛋，我識打蛋同洗碗。」日前允祈還向酒店大廚哥哥拜師學藝，學做青蘋果梳乎厘，允祈戴上白色廚師帽，便拿着超大型的工具，動手炮製甜品冧爹哋。</p><p>扮偷食多表情</p><p>允祈對下廚充滿興趣，她耐心聆聽大廚哥哥的指示，逐一把材料放入器皿中，一雙小手臂出盡力攪拌，還把小鼻子湊近，嗅完便鬼馬聳聳肩膊，然後再甜笑說：「真係好香，好香。」允祈又作狀伸手偷吃，表情多多。<br>當大廚哥哥把蛋白和砂糖打至起泡，允祈嘟長小嘴細心觀察，立即模仿，她把梳乎厘漿逐一放進小焗杯中再放入焗爐，10鐘左右，由允祈親手炮製的香噴噴青蘋果梳乎厘便大功告成，她雀躍地撒上糖粉和綴上青蘋果片作裝飾，賣相色香味俱全，允祈未食已經舔舔脷。</p><p>【小廚神速成班】</p></body></html>