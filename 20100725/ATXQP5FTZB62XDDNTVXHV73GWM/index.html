<html><header><meta charset="utf-8"><title>「十號風球都見唔到咁大水」水災死者家屬追究到底</title></header><body><h1>「十號風球都見唔到咁大水」<br>水災死者家屬追究到底</h1><p>【本報訊】上周四（22日）一場黑色暴雨冲毀大埔碗窰沙埔仔村，當局聲稱因大石滾下阻塞河道造成洪水毀村，與河道工程無關。不過被洪水冲走溺斃的村民林榮益，其子表明不能接受政府解釋，「點解以前唔冲（大石）落嚟，今次突然冲落嚟」，家人強調會向當局追究到底，「唔好推卸責任」。</p><p>死者林榮益的妻子、三名子女及十多名親友，昨晨到沙田富山殮房辦理認屍手續。其子林泳桂認屍後表示，父親生前說過，住在村內多年，見過不少暴雨，即使「黑色暴雨或者十號風球，都見唔到咁大水，聽阿媽講今次（洪水）去到膊頭，從來都未試過咁高。」對於渠務署諉過大量大石被冲落河道造成阻塞，他質疑：「點解以前唔冲（大石）落嚟，今次突然冲落嚟，我覺得唔係一個成立嘅理由。」<br>他矢言辦妥父親身後事便會展開追究，要當局「畀個恰當嘅交代，唔好推卸責任。」他又不滿民政事務局局長曾德成「講一套做一套」，至昨晨未有任何政府官員予以問候，令一家人感到無助。事件中林家的家園被毀，林榮益一頭愛犬與主人同被洪水冲走。</p><p>「好似俾大洗衣機洗完」</p><p>沙埔仔村昨日仍然遍佈大石、垃圾和雜物，清潔工人和村民都忙於清理。黃太一家因為單位食水未恢復供應，只好將衣服由屋頂吊落河邊清洗。黃太形容，傢俬用具「好似俾個大洗衣機洗完，搞到亂晒龍」，協助清理的裝修工人亦說：「做成世都未試過咁辛苦」淤泥堆積近100袋。有建在斜坡上村屋的居民擔心洪水已冲走斜坡泥土，一旦再遇大雨村屋會被冲走：「之前我哋用紅毛泥修補過（斜坡），但呢次被水冲到全都空晒。」<br>當局在沙埔仔村成立兩個援助站，共有46戶、160多人登記，其中31戶申請緊急援助金，半數已獲審批，每戶獲發8,000元。不過有村民認為支援不足：「屋企啲嘢浸晒，乜都要買過，8,000蚊買唔到乜嘢。」</p></body></html>