<html><header><meta charset="utf-8"><title>Stephy買寫真撐傅穎</title></header><body><h1>Stephy買寫真撐傅穎</h1><p>鄧麗欣（Stephy）昨日在旺角舉行新碟簽唱會，雖然與周秀娜及Angelababy等o靚模的簽名會撞時間，但仍吸引到200名fans到場，Stephy說：「可能好耐冇搞簽名會。」她穿上露腰裝又跳又唱，揚言要接陳慧琳棒做跳唱女王，現場又播放陳慧琳、吳雨霏（Kary）和棒棒堂的祝賀片段。</p><p>預告越露越多</p><p>Stephy透露現時腰圍24吋，她說：「fans鍾意我露少少，以前就少少都唔鍾意，家接受到，可能年紀大咗接受程度高咗。」她自言拍《內衣少女》時也曾大膽性感過，還透露下首歌會再露多一點，意識更大膽。提起寫真，Stephy表示從沒想過出寫真集，那有否留意死對頭傅穎的寫真？她說：「睇報紙見過吓啲宣傳相，話搵咗個出名攝影師，影得幾靚，我都會買本支持吓。」<br>撰文：丁寧</p></body></html>