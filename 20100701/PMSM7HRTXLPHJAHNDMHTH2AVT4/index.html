<html><header><meta charset="utf-8"><title>RAM價開始升溫</title></header><body><h1>RAM價開始升溫</h1><p>RAM價有時真係同股巿一樣，海鮮價時升時跌；腦場Sales報料，上個星期又話開始升番喇!據講是因為廠商需要存貨，應付暑假出機浪潮，喺唔缺貨情況下借勢抬價！例如2GBDDR3-1333，就見到標價$365，而DDR2-800就要$302，比之前貴咗$15-$20左右；Sales估計短期內有可能會升上$400心理關口；對於打算出機嘅人，阿宅建議都係快手入貨為妙，否則要等過九月，先可望有所回落！<br><br>阿宅</p></body></html>