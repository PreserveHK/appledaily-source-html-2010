<html><header><meta charset="utf-8"><title>NewMacmini快2倍　月餅盒無漏罅</title></header><body><h1>NewMacmini快2倍　月餅盒無漏罅</h1><p>7月蘋果迷忙到碌地！iPhone4同iPad行貨齊齊返，吸晒Fans們目光；其實蘋果仲有件新產品靜雞雞推出，就係呢部Unibody嘅NewMacmini，鋁金屬外殼天衣無縫、兼無漏罅！完全傳承MacBook超Solid美感；$5,588入門價，買定嚟夾「4號仔」、襯iPad，咁先係真Mac友嘛！<br><br>記者：許福合<br>攝影：林栢鈞<br>Model：Pinky@PureModels</p><p>無縫機身</p><p>計番數，原來Macmini已經出咗成5年，由PowerPC玩到過Intel，但外形一向都無大改變；有啲Mac友笑稱佢係「月餅盒」，但Apple照樣沿用傳統設計一於好少理！每代硬件都有升級，而今次隨住MacBook嘅Unibody設計相當受落，亦套用到Macmini身上，又的確有煥然一新嘅感覺。<br>成部機高檔咗之餘，最明顯改變係機身壓扁咗，兼體積細啲，但卻可以內置埋火牛，即係插條電線同芒線就可開機，你話仲有邊一部Desktop可以咁簡單？Macmini甚至可當作流動Desktop用，如果你辦公室備用有屏幕、鍵盤及滑鼠，直接帶住佢上班一樣無問題，Macmini重1.37kg，而以輕身見稱的MacBookAir亦只不過係1.36kg，拎Macmini返Office用絕對唔係誇張o架！</p><p>MacBookPro咁爽</p><p>講到效能速度，如果同上一代比較，升呢GeForce320M後，3D遊戲嘅測試一般可快2倍左右，至於操作反應，筆者就試過抄相轉相等動作，基本上同MacBookPro無大分別。<br>講到Macmini最大突破，可以話喺HDMI介面身上，現時LCDTV已經係相當普及，只要加個比一般高清機頂盒都仲要細小嘅Macmini，就隨時在電視上逛網頁、睇相及播影片都無問題；個人覺得Macmini配LCDTV先至係抵玩配搭，可惜光碟機仍然係DVD，若果能換成Blu-ray，吸引力就更高了，不過現時MacBook系列都未有BD加入，估計短期內這個願望都幾難實現喇！</p><p>試行mini<br>iPhoto抄相勁快</p><p>機背SD槽抄寫速度相當快；試玩轉相，速度媲美MacBookPro般爽快。</p><p>SnowLeopard睇齊iMac</p><p>SnowLeopard系統與iMac睇齊，亦用到《GarageBand》學玩樂器。</p><p>DIY記憶體</p><p>機身底蓋採用可拆式設計，DIY加RAM亦完全無問題。</p><p>配MagicMouse爽</p><p>若然用番Apple鍵盤同MagicMouse，基本全自動化，毋須設定。</p><p>Profile</p><p>處理器：IntelCore2Duo2.4GHz<br>記憶體：2GB<br>硬碟：320GB（可升級至500GB）<br>顯示：nVIDIAGeForce320M<br>光碟機：8倍SuperDrive<br>操作系統：MacOSXSnowLeopard<br>查詢：Apple（800908988）</p></body></html>