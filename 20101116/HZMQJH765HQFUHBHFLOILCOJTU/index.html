<html><header><meta charset="utf-8"><title>馮仁昭四圍超：阿倫一家扮嘢過生辰 - 馮仁昭</title></header><body><h1>馮仁昭四圍超：阿倫一家扮嘢過生辰 - 馮仁昭</h1><p>譚詠麟（阿倫右一）日前喺微博貼咗佢同屋企人開扮嘢party嘅相，原來係佢妹妹嘅生日派對，個個都花盡心思扮鬼扮馬。相中見阿倫戴咗個類似地中海嘅假髮，但兩邊就有鬈髮，再加埋二撇雞，造型相當搞笑，之後除咗假髮，阿倫就話自己係《希魔撞正殺人狂》續集嘅主角，當晚就由譚老太嚟做評判，齋睇都知佢哋玩得好開心。</p></body></html>