<html><header><meta charset="utf-8"><title>中環在線：李寧搵林志玲做代言 - 李華華</title></header><body><h1>中環在線：李寧搵林志玲做代言 - 李華華</h1><p>寶島美眉林志玲稍後會喺體育版同財經版現身？無錯，因為內地運動品牌「一哥」李寧（2331），簽咗佢做代言人。不過，佢應該只會着住啲拉鏈運動外套、過頭笠運動衫現身，絕對唔會有啲咩「咪咪」俾大家睇，千祈咪諗得太多！<br>有fund佬引述李寧管理層話，志玲姐姐係做女性健身產品嘅代言人，暫時唔會代言其他旗下產品，其他產品都會沿用番運動員做代言人。<br>而有分析員就話，對代言人呢單嘢有保留，因為呢單嘢同李寧一直建立嘅風格好唔同，恐防攤薄咗佢辛辛苦苦建立嘅運動品牌形象㖭，不過亦有分析員話，用明星做代言係大勢所趨，特別喺二、三線城市最見效喎!<br>華華就有呢個諗法─志玲姐姐出咗名係「黑氣石」，有辦大家睇，郭台銘係咁易同佢跳舞話欣賞佢，之後富士康就發生大鑊嘢。消息曝光後，噚日李寧股價就創咗52周低位……
</p></body></html>