<html><header><meta charset="utf-8"><title>投資的天空：調整雖未完後市仍看好 - 張士佳</title></header><body><h1>投資的天空：調整雖未完後市仍看好 - 張士佳</h1><p>市場上周五因怕中央周末出招，大市隨A股下跌，最終中央未有再出新招，投資者以為應有反彈，不過大市昨日實在唔多爭氣，反彈不夠半小時已經掉頭下跌，下午即使A股倒升近1%，都幫不了港股。上大人收市後，便又再跌過，期指最後跌穿24000水平收市。表面看來，下跌約2百點不算多，但當上午大市仍升時，不少個股已倒轉來行，實有點托沽之味，因此，若然話調整已完，似乎過早下定論。<br>這次調整，與市場恐懼內地隨時再有緊縮政策有莫大關係。今年以來，內地通脹不停升溫，房價受中央多番打壓仍居高不下，溫總早兩天在探訪澳門時便說：「今年左一個十條，右一個五條，樓價還是壓不下來」，足見溫總的無奈，亦看得出房價與通脹對中央造成頗大困擾。</p><p>吼低博衍生工具</p><p>有人猜測溫總這番講話，可能揭示之後緊縮政策有機會一浪接一浪而來，不過筆者認為這些都只是吸水海綿，最後依然會不敵海嘯（熱錢）湧來，現時只是度過海嘯前潮退的階段而已。有人奇怪這個金融海嘯來之前為何會先來潮退，士佳以陰謀論去睇，認為大戶不會給機會人人賺，大升之前會先嚇走定力不足的投資者，而市場上不少人看大市在23500至24000間有支持，以筆者經驗，這些支持位一係唔到，一係就穿突，自己就睇這次回調有機會到50天線才完成。到時唔會理太多，一見當頭起就買，不設止蝕，當然睇過往圖表，有時會挨近50天線就回升，有時沾完都要再跌一跌才見底，係唔係撈正底都很難說。<br>不過做投資要信自己信念，我的信念是這次QE2將會水淹香山。雖然現階段自己亦有減持，但仍持有一堆貨，避免內地唔用海綿都唔會蝕底，現時就留有三分之一注碼，吼低才加貨，但士佳到時加就不只三分一，而且會膽粗粗去博衍生工具。<br>張士佳<br>寶來證券（香港）董事　投資服務部<br>mailto:sky788cheung@gmail.com</p></body></html>