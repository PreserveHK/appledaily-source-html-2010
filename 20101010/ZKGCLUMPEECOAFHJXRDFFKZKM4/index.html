<html><header><meta charset="utf-8"><title>我仇富！　$99掃Vans</title></header><body><h1>我仇富！　$99掃Vans</h1><p>開倉減價周時有，要夠吸引值得在此報道，要求只有一個：夠平！$99對VansSlipOn、$199對ConverseAllStar，夠平未？夠咯！今日介紹的波鞋開倉筍貨有Vans、Converse、adidas及Nike等，統統屬潮流及百搭之選。家陣Shopping，精明才是王道！<br><br>記者：胡卓琳<br>攝影：陳陶鈞<br>Model：Ruby<br>Wardrobe:Midwest（28026886）</p><p>SlipOn趁低吸納</p><p>在我的字典裏，波鞋分兩類：運動型與玩樂型。前者顧名思義就是用以運動時穿，有特別功能的Sneaker；後者玩樂型，沒有實際Function，卻有襯衫點綴之用，至少穿得夠舒適就是了，對嗎？以下開倉Vans大概是屬玩樂型，當然城中亦有不少板仔以其作踩板之用，不過不得不承認，Vans鞋款襯衫確實一流，尤其SlipOn款，襯乜都得，男女都啱，家陣開倉，全線一嚿水有找，趁這低價位吸納，就算掃幾對也不過份。</p><p>易襯鞋款低至四折</p><p>如果數襯衫容易的Sneaker，ConverseAllStar必定榜上有名，唔信你看看身邊朋友同事，有幾多個是ConverseFans？原因無他，只因平靚正兼易襯衫。放心！今回開倉都有預Cons一份，還要是多色多款選擇，AllStar高筒低筒都有，JackPurcell則布版皮版都包括在內，統統大約兩嚿水有交易，平成咁，仲想點？除Converse外，還有大路受歡迎的adidas及Nike等鞋款，鞋款之多，確實未能盡錄，有心買鞋者，趁機去睇吓啦，隨時執到心水平貨。</p><p>百搭經典</p><p>ConverseAllStar行貨年年加價，但問心款式其實轉變不大，既然如此，何不索性入手大路經典款式，男男女女襯裙襯褲都得，夠百搭！</p><p>（由上而下）<br>星星PatternAllStar<br>原價$379<br>開倉價$199<br><br>白色無綁帶AllStar<br>原價$399<br>開倉價$199<br><br>黑白色AnimalPrintAllStar<br>原價$499<br>開倉價$199<br><br>黑紅色間AllStar<br>原價$499<br>開倉價$250<br><br>黑色光面AllStar<br>原價$499<br>開倉價$250</p><p>皮版平到笑</p><p>Converse另一經典款式JackPurcell以鞋頭一畫哈哈笑作標記，比起AllStar鞋頭較闊，但勝在鞋底較厚，穿起來夠舒適，家陣皮版都係$250，抵！</p><p>過季執到寶</p><p>其實波鞋同電子產品一樣，款式之多確實很難追，過了一擲千金買新鞋的時機，就實在無心畀錢再買，提議你不妨待開倉睇睇有無心愛的貨尾過季款，隨時執到寶。</p><p>開倉資料：SneakersOutlet</p><p>地址：觀塘興業街15號中美中心B座3樓304室<br>開倉日期：10月10日至10月17日<br>查詢：21914846<br>營業時間：中午12時至晚上8時<br>付款方法：只收現金</p></body></html>