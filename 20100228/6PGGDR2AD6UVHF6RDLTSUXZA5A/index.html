<html><header><meta charset="utf-8"><title>Baby：我鍾意黃曉明</title></header><body><h1>Baby：我鍾意黃曉明</h1><p>今日21歲生日的Angelababy，昨日在海港城出席「朱古力美術館」活動，她謂開心大個女可以入拉斯維加斯賭城玩，問她想要甚麼禮物？她即說：「冇特別，希望3月尾放一個星期假。」可惜身邊經理人Kim即拒絕。她早前被發現和黃曉明在上海密會，Baby即說：「冇咁嘅事，啲牌子炒作啫，我冇見過佢，冇食過飯。」不過提到黃曉明講過個個男人都鍾意Baby，她都識做說：「個個女仔都鍾意黃曉明，我都鍾意o架。」</p><p>陳偉霆拒賀壽</p><p>問Baby生日可會與舊愛陳偉霆慶祝？她即說：「朋友咋，佢都冇話要嚟，佢嚟我都唔會唔畀。」陳偉霆前晚出席活動時就冷對Baby生日，表明不會到賀不會送禮物，對Baby和黃曉明緋聞更冇興趣，他說：「今日傳呢個聽日傳嗰個，寧願唔睇。」<br>採訪：顏英儀<br>攝影：陳俊強、仇志德</p></body></html>