<html><header><meta charset="utf-8"><title>甄子丹嘲金像獎冇眼光</title></header><body><h1>甄子丹嘲金像獎冇眼光</h1><p>電影《葉問2》昨日於金鐘一酒店舉行記者會，導演葉偉信、監製黃百鳴、演員熊黛林（Lynn）、甄子丹及其妻汪詩詩等都有出席。新片將於4月29日上映，大會又於現場安排扮演少年李小龍，年僅10歲的蔣岱言表演功夫。<br>憑電影《葉問》而片約不斷的甄子丹，與熊黛林上台時說：「今日兩個老婆都喺度，其實上次好可惜，阿Lynn金像獎冇份提名最佳新演員，不過佢哋不嬲都冇眼光o架啦。」</p><p>威盡內地</p><p>之後甄子丹接受記者訪問，被問到是否對去年未能奪男主角獎而不忿時說：「唔係，我講熊黛林之嘛，唔係講自己，我舊年喺內地都攞咗三個獎，已經非常滿足喇。」他謂今次重點非放於動作場面上，豈非《葉問2》不能證明他是全宇宙最強？甄子丹即笑說：「我冇去宇宙好耐，返咗嚟地球喇，其實今次係想改變大家對動作演員嘅睇法。」<br>採訪、攝影：藍文浩</p></body></html>