<html><header><meta charset="utf-8"><title>嘈喧巴閉聽靚歌　豪送38對藍芽耳筒</title></header><body><h1>嘈喧巴閉聽靚歌　豪送38對藍芽耳筒</h1><p>拎住成抽線聽歌好辛苦啫！如果用無線Hands-free，接駁手機之餘，再聽埋靚聲音樂，感覺又如何？最新推出嘅i.TechMusicBAND807，今日《蘋果》聯同iTech送出38套無線立體聲耳筒畀讀者，只要睇過以下介紹，答啱問題，並完成短片內估歌仔遊戲，獎品立即送到手！<br><br>記者：陳國輝<br>攝影：周旭文<br>Model：MeiMei@Jacso</p><p>塞耳式　機身選歌</p><p>所謂無線，實情係指呢對耳筒係採用藍芽技術，而並非Wi-Fi咁解！但用落都係咁簡單，只要經Bluetooth搜尋，再同手機配對就即刻用得。MusicBAND807與一般通話耳機最大分別，係佢選用入耳式設計，究竟有乜咁好？嗱！如果齋用嚟講電話，查實掛耳或夾衫款式已經夠用，而MusicBAND807用緊入耳式設計，原因簡單，因為佢主力係聽歌。唔信試諗吓，街上咁嘈，若非採用入耳Design，雜聲會好厲害，仲嚴重影響音色效果添！再者，機身設計亦專為音樂發燒友而設，你可任意選曲、播放、停播，甚至調校大細聲，唔使成日喺手袋或衫袋裏拎部手機出嚟，方便晒！</p><p>耳筒線任擰任扭</p><p>雖則無線音樂耳筒再唔係新鮮事物，不過MusicBAND807亦有佢獨特賣點！例如傳統設計好興將耳機夾喺衫領位，但女仔鍾意着裙出街，怕影響外觀，所以iTech設計咗一條軟膠掛臂，更將兩邊耳筒連接，可以扭嚟扭去，隨時屈起收埋勁方便；跟機仲附送一個圓形腰Bag，啱唔啱用就未知，但如果唔用嚟收藏耳筒，放散銀大餅一樣啱使！<br>MusicBAND807除咗聽歌時採用A2DP無線技術，以及AVRCP無線控制音樂播放模式之外，喺話音方面，佢仲支援CVC降噪技術。簡單嚟講，佢能減輕背景雜音，令話音更清晰，加埋FastStream技術，更可以令通話時避免發現Delay問題。</p><p>Profile</p><p>版本：2.1<br>重量：23.5g<br>通話時間：10小時<br>備用時間：350小時<br>音樂播放：7小時<br>技術：A2DP、AVRCP、CVC<br>顏色：黑、白<br>查詢：iTech（21542154）<br><br><br>獎品：i.TechMusicBAND807<br>名額：38名<br>獎品總值：$15,124</p><p>遊戲篇<br>第一關：選擇題<br>1.	i.TechMusicBAND807音樂播放時間有幾耐？</p><p>a.5小時　<br>b.6小時　<br>c.7小時</p><p>2.	i.TechMusicBAND807支援以下邊一種技術？</p><p>a.A2DP及AVRCP<br>b.AVRCP及CVC<br>c.以上皆可</p><p>3.	以下哪一項並不是i.TechMusicBAND807的音樂功能？</p><p>a.EQ控制器<br>b.調校大細聲<br>c.選曲功能</p><p>第二關：估歌仔</p><p>喺片段介紹當中，究竟Model哼緊邊一首歌呢？</p><p>參加辦法</p><p>1.參加者須將答案填妥在參加表格內，並聯同個人資料＊，傳真至27420542/23075869，即有機會獲獎。<br><br>2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.答中所有問題而又最早傳真＊＊的頭38名參加者，各得到i.TechMusicBAND807一部。<br><br>4.如沒有參加者答中全部問題，則以答中最多問題及傳真時間＊＊最早者獲獎。<br><br>5.得獎者將有專人通知。<br><br>6.為公平起見，《蘋果日報》及iTech員工、家屬不得參加是次遊戲。<br><br>7.《蘋果日報》對賽果保留最終決定權，參加者不得異議。<br><br>8.所有獎品之保養由獎品供應商負責，《蘋果日報》概不負責。<br><br>＊參加表格上之姓名須與身份證相同，否則將被取消資格。<br>＊＊以本報傳真機所顯示的時間為準。<br><br>‧必須憑報紙上的參加表格才可以參加遊戲。</p></body></html>