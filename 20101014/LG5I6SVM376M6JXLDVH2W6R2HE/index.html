<html><header><meta charset="utf-8"><title>中環在線：國際資源Owen講銅講大咗 - 李華華</title></header><body><h1>中環在線：國際資源Owen講銅講大咗 - 李華華</h1><p>去投資論壇，無非都係想取經學嘢，不過咪以為專家一定係啱，分分鐘係講大咗o架咋！好似國際資源（1051）副主席OwenHegarty（圖），噚日出席礦業投資論壇，同嚟自五湖四海嘅礦業投資者分享佢對商品嘅睇法，佢喺powerpoint入面，用咗一幅有唔同顏色嘅世界地圖，到咗Q&amp;A嘅時候，有人問佢啲顏色代表乜嘢，原來佢都唔知，最後仲要搵觀眾幫手解畫㖭！</p><p>咁都未算蝦碌，佢喺speech入面講紅銅好似紅色嘅金咁值錢，結尾時仲話「Copperwillbecomepreciousmetalsoon（紅銅好快會變成貴金屬）」！講到咁有指標性，華華梗係要問清楚啲喇，點知佢竟然話「Ihaveexaggerated（我只係誇張咗）！」仲話自己講紅銅會變成貴金屬只係講笑，不過紅銅真係供不應求，所以佢睇好銅價喎！<br>講番呢個礦業投資論壇，連續兩日都人山人海，要引人嚟自己個counter，惟有出盡法寶，其中GoldrichMining就使出撒手鐧—每人送一細樽金箔（左圖），認真大手筆！<br>李華華</p></body></html>