<html><header><meta charset="utf-8"><title>羅馬番茄味濃　啱做肉醬茄汁</title></header><body><h1>羅馬番茄味濃　啱做肉醬茄汁</h1><p>雖然有不少現成的番茄肉醬，但自己用新鮮番茄來做的番茄肉醬，味道勁Fresh，零舍不同，即刻睇片學做啦！<br>首先要揀長身羅馬番茄，因茄味較濃郁，適宜做汁料或燜煮；而圓身的本地番茄則較多汁，味道較淡，煲湯就最啱！</p><p>材料：</p><p>羅馬番茄3個、鮮紫蘇葉碎適量、橄欖油60毫升、蒜頭1粒（剁碎）、胡椒粉/鹽各少許、肉碎100克</p><p>做法：</p><p>1.煲滾水放入番茄，烚2分鐘見番茄皮略脫開即可盛起去皮，然後切開去籽再切粒。<br><br>2.將番茄粒、橄欖油、蒜茸、鮮紫蘇葉碎、胡椒粉及鹽放入攪拌器打成茸。<br><br>3.然後倒入煲，加肉碎開中火煮滾，淋上已經烚熟的意粉上面即可。</p></body></html>