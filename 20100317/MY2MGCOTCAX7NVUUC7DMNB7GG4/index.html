<html><header><meta charset="utf-8"><title>求驗客手記：施丹搞真人騷搵新星 - 求驗客</title></header><body><h1>求驗客手記：施丹搞真人騷搵新星 - 求驗客</h1><p>真人騷係發掘新星嘅好地方，所以球壇兩大名宿法國嘅施丹，同埋烏拉圭嘅法蘭斯哥利都唔執輸，同西班牙嘅製作公司MonoFilms，一齊搞咗個叫《FootballCracks》嘅真人騷，從全球20個城市先初選50個後生仔，之後再喺4月23號揀17個幸運兒出嚟。而佢哋會喺頂級教練、營養師同心理醫生嘅陪同之下，到馬德里附近嘅訓練場進行為期6星期嘅操練，最後勝出嗰個，可以參加一間西甲球會喺10/11球季嘅季前集訓。我求大俠都有睇過唔少真人騷，勝出嗰個多數係得一剎那光輝，好快就摺埋，希望施丹同法蘭斯哥利嘅騷唔係噱頭嘢，真係可以幫到球壇啦。</p></body></html>