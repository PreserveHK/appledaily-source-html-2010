<html><header><meta charset="utf-8"><title>AcerNetbook開倉　$2,680隨街3G上網</title></header><body><h1>AcerNetbook開倉　$2,680隨街3G上網</h1><p>唔係電腦節一樣有筍貨執！講緊係由今日開始嘅Acer開倉；Netbook、Notebook款式由入門到高階多達10款，最抵玩首選輕細級SPCAOD250-1BGK，特點係支援HSDPA，只要放張3G卡入去，隨街都可以上網。原價$4,288，開倉價$2,680，六二折賣畀你！<br><br>記者：陳國輝<br>攝影：陳陶鈞<br>Model：Kinki@PureModels</p><p>輕夾細插卡即上網<br></p><p>用電腦隨街上網，幾乎係家常便飯！好多牌子已推出具HSDPA功能嘅Netbook，例如Fujitsu、Samsung，甚至手機界Nokia也加入陣營，但價錢唔平，隨時要你7字頭！比起今次開倉嘅焦點型號AOD250，唔止貴一個Double！<br>六二折後、三千蚊有找！平成咁，或者會懷疑入面啲硬件係咪無料到；佢細部，但屏幕採用10.1"LED芒，光亮度有番咁上下，至於處理器及記憶體，分別為AtomN2801.66G和1GB，老實講，試用嗰陣真係唔算好流暢，打機必Hang無疑；但用於處理文書或上網，則勝任有餘；假如你打算買部細Netbook，想隨時拎起手就可以上網，佢肯定啱晒你。</p><p>SPCAOD250-1BGK<br>原價：$4,288<br>優惠價：$2,680/六二折</p><p>15"靚芒王支援720p
</p><p>純以玩樂為主，可以揀呢款15.6"的巨型Notebook！拎上手鬼咁重，擺明係DesktopReplacement，佢最大賣點係個芒使用720p解像度屏幕，色水靚，加埋有HDMI頭，方便接駁高清影音器材。<br>速度方面，佢內置較強勁嘅Core2Duo2.2G處理器以及2GB記憶體，試睇同為720p的電影，亦無發現窒格情況，鍾意平日用電腦煲碟、打機嘅話，呢一款會比較適合。</p><p><br>AS5739-662G32MN<br>原價：$6,298<br>優惠價：$5,180/八二折</p><p>開倉資料
</p><p>日期：由即日至3月20日<br>時間：9:30-18:00（星期三至五）9:30-12:30（星期六）<br><br>地址：九龍荔枝角永康街7號西港都會中心21樓ShootingCare<br><br>查詢：迅靈科技（29596226）</p></body></html>