<html><header><meta charset="utf-8"><title>魚缸暴炒族：利君短線未升完 - 方星俠</title></header><body><h1>魚缸暴炒族：利君短線未升完 - 方星俠</h1><p>久守必失唔係冇道理，股市唔肯炒上，牛皮時間太耐，淡友就有機可乘，個市陰陰下就失守10日線，雖然大市暫時仲企於21000樓上，但論氣氛就真係一般，市場焦點仍在細價股。<br>恒基發展（097）昨爆升，高位不偏不倚正好係0.97元，成交高達6.2億元。不過，四叔話冇計劃私有化，並表示不明升因。<br>醫藥保健股近期整體表現不俗，好似中國生物製藥（1177）自獲國壽（2628）和中信證券入股，表現十分生猛，股價昨一度升至3.12元，收報3.08元，升3%。<br>另一隻早前曾發盈喜的利君國際（2005）走勢亦十分凌厲，前日升至1.81元後，昨見回吐至1.69元，但低位即見買盤重新湧入，回升至1.77元收市，僅跌0.02元，料尋頂之旅未完，上破52周高位1.86元應無難度，獲利目標直指2元。<br>利君早前公佈，預料去年純利按年上升1倍以上，主要受惠銷量增加，生產成本控制得宜及毛利率上升。<br>方星俠</p></body></html>