<html><header><meta charset="utf-8"><title>徐淑敏未出院想追慈菇椗</title></header><body><h1>徐淑敏未出院想追慈菇椗</h1><p>「咪神」徐淑敏（Suki）前日剖腹誕下7磅愛女Vianna，昨日繼續留院休息，老公黃浩（Kenny）整夜陪伴老婆左右。雖然Suki胃口欠佳，但她仍堅持餵人奶，Kenny坦言兩公婆已有計劃希望盡快追個「慈菇椗」。</p><p>去年奉子成婚的徐淑敏，前日傍晚在養和醫院剖腹誕下7磅重的囡囡Vianna，老公黃浩全晚留院陪伴老婆。昨日下午Kenny現身接受訪問，見他一臉倦容，不過難掩喜悅。Kenny表示準備了粥水給Suki，但她嫌味道太淡只吃了幾啖，又爆她偷食了半條叉燒腸，並指Suki親自餵人奶給囡囡。問到Suki想吃甚麼？Kenny笑說：「佢想食壽司，但暫時唔可以食，或者遲啲同佢去日本食。」</p><p>囡囡開眼心情興奮</p><p>Kenny透露前晚和昨日都有抱囡囡，他直言抱起Vianna心情既緊張又興奮，初步暫定Suki會在後天出院。會否已有計劃生多個？Kenny稱：「Suki本身呢年就已經想追多個，不過唔係我催佢，係佢自己想生，我哋都有共識想生兩至三個，咁雙方父母都想追個囝囝。」Kenny又自爆當看到囡囡開眼及向他笑時，心情真的興奮得難以形容。<br>Vianna的兩位契媽呂慧儀和沈卓盈昨午先後到醫院探望Suki及BB，呂慧儀表示Vianna相當得意、活潑，暫時未知送甚麼上契禮物，呂慧儀又自爆說：「我都有抱BB影相，佢好精靈，仲藐咗我一吓。Suki就好靚女，冇乜點走樣。」又透露送了補品給Suki補身。<br>採訪：卓寶花<br>攝影：彭琮然</p></body></html>