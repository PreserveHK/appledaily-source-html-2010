<html><header><meta charset="utf-8"><title>窩輪搏擊：國壽勢強　炒21341 - 俊樺</title></header><body><h1>窩輪搏擊：國壽勢強　炒21341 - 俊樺</h1><p>港股噚日反覆下跌56點，報收21022，仲企喺10日線樓上，今朝早應該知道聯儲局議息聲明嘅內容，個市應該會有較大變化。<br>政府賣完夾屋又話賣居屋，不過地產股無受壓，道理唔難明，樓市求過於供，人人睇好，借錢又平，樓市自然有承接，不過炒地產股唔同炒樓，要睇埋大市。<br>國壽C輪21341：中國人壽（2628）昨收36.15元，升1個位。股價前日現十字星，噚日就推番上去，短線有機升破37元，向40元推進，可以諗吓隻C輪21341。<br>隻輪現價21.9仙，2010年9月6日到期，行使價38.80元，溢價13.3%，引伸波幅33.1%，有效槓桿6.8倍，正股見40元，21341睇41.3仙，正股跌穿35元，就沽咗隻輪止蝕。<br>俊樺</p></body></html>