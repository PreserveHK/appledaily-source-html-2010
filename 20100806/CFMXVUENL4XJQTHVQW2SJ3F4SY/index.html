<html><header><meta charset="utf-8"><title>鄭伊健縮沙拒掂Marie</title></header><body><h1>鄭伊健縮沙拒掂Marie</h1><p>諸葛梓岐（Marie）和鄭伊健昨日在尖沙嘴出席護膚品Menard活動，原定鄭伊健要為Marie按摩面部，但他臨場以「女仔唔方便」為由，轉為幫男司儀林曉峰做，反而Marie之後大方為他按面。</p><p>會幫女友敷面膜</p><p>鄭伊健指平時有為另一半敷面膜，問他對追女有否幫助？他即笑說：「萬試萬失靈，如果未追到就幫人按，好似鹹片橋段喎。」Marie平日都有為Neway男友薛嘉麟做facial，更指男友貪靚，問她不怕男友太靚仔，再招惹o靚模開船P？Marie即說：「吓！」即轉移話題謂自己鍾意男仔man，之後惟有說：「再有船P咪叫埋我去囉！」她又指稱後日會去日本、台灣工作，不會睇實男友，她說：「冇可能為咗愛情放棄事業，緣份係你就係你。」<br>採訪、攝影：SillyTam</p></body></html>