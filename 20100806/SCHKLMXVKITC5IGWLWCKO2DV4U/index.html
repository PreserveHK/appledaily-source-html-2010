<html><header><meta charset="utf-8"><title>消費blog：日本女優團殺入成人博覽</title></header><body><h1>消費blog：日本女優團殺入成人博覽</h1><p>小妹舊年12月同男友去澳門見識咗港澳地區首個亞洲成人博覽（AAE），真係大開眼界。搞手縱延展業嘅CEO老旭華Kenny噚日同小妹講，今年AAE提早喺8月20日，一連三日喺澳門威尼斯人會展中心舉行，搶暑假檔期，總共有100個美國、歐洲、日本同香港參展商參加，其中三分一屬於日本參展商。</p><p>AV女郎將同你近距離接觸</p><p>Kenny話，日本係其中一個全球最大嘅成人產業國家，今年佢哋組成強大女優兵團殺入AAE，「舊年只不過有四個AV女優，今次有成12名女優嚟會場，同埋一啲日本藝人、舞蹈員、寫真女郎㖭」。<br>縱延項目經理湯宇琪Arosia就補充話，今次領軍女優係啱啱轉型演藝界發展嘅朝美穗香，佢喺日本同香港都好受歡迎。另一女優佳山三花最近推出3D立體AV影碟，人氣急升，「佢哋會同現場觀眾近距離接觸，唱K玩遊戲」。其他表演仲有來自日本藝能界Yurie大玩人體寫大字，外國艷星Jemma、Jenifer等大跳辣舞。</p><p>首在外地展銷「妄撮」寫真</p><p>Arosia又話，日本成人產品龍頭SOD首度展銷全球最細嘅5.5cm長電動按摩器精緻小惡魔，德國品牌Loewie推出奪得當地Reddot設計大獎嘅按摩器NomiTang，日本SevenUnder首次喺本土以外展銷「妄撮」寫真，「最近o靚模推出可以撕開嘅寫真集，咪係抄日本妄撮」。<br>Kenny話，家成人用品巿場客人佔咗六成係女性，「舊年進場觀眾近半係女性，預計今年入場人次增加15%至三萬人」。AAE入場費100元，詳情可瀏覽 http://www.asiaadultexpo.com。 <br><br>電郵：mailto:shoppingjing@appledaily.com</p></body></html>