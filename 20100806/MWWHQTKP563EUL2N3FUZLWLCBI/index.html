<html><header><meta charset="utf-8"><title>為鄧特希甘做免費勞工呂頌賢獻身激戀張文慈</title></header><body><h1>為鄧特希甘做免費勞工<br>呂頌賢獻身激戀張文慈</h1><p>張文慈和呂頌賢在亞視劇集《法網群英》中有段兵賊情緣，劇集背後，呂頌賢和監製鄧特希則有段情比金堅友情，劇集拍完至今兩年，呂頌賢縱然未收酬金，仍力撐為兄弟兩肋插刀，張文慈今次則是約滿亞視最後一擊，希望不會令大家失望。</p><p>兩年前由鄧特希監製的劇集《法網群英》拍攝中途波折重重，直至近月劇集終重見天日在亞視推出，收視反應有望更高，主線除了有吳啟華外，飾演督察的張文慈和卧底呂頌賢一段感情都相當搶戲，兩人在劇中要演繹愛得浪漫、激情又轟烈的戀愛，難怪兩人講起劇情時都咬牙切齒。</p><p>戲份越來越多</p><p>張文慈拍攝初期感覺錯亂，她直說：「有時拍完都唔知做乜，加上做督察好多專業對白，我記憶力係弱項，講感情就冇問題啦，所以當時難以捉摸。」但張文慈仍感激鄧特希貼身訂做角色，令她可以作新嘗試，她又乘機投訴呂頌賢戲份越加越多，呂頌賢說：「我角色只係串連其他主線，未必係主角位，每套劇都要呢個位，總之拍鄧特希啲嘢唔使加多減少，照做就係最好。」
</p><p>「仲未收到錢」</p><p>《法》劇當年由製作公司開拍，起用了部份亞視合約演員，其餘則是部頭形式合作，酬金爛尾早有所聞，呂頌賢對此說：「係呀，我家仲未收到錢，追咗咁多次都話冇，我都唔再追，但我同鄧特希認識多年，一拍即合，當係為兄弟兩肋插刀。」呂頌賢當年由亞視轉投無綫，現在自由身亮相亞視，嚮往冇合約束縛，還說：「無綫搵我我都會做o架，但佢唔搵我啫，我近年工作重心都喺內地多。」張文慈則已約滿亞視，暫未有去向。<br>採訪：卓寶花<br>攝影：陳俊強<br>化妝：KathyLamofCiaoBella<br>場地：PatrickSoofHHhair</p></body></html>