<html><header><meta charset="utf-8"><title>缺席餅女騷變羅生門Theresa：冇收過電話</title></header><body><h1>缺席餅女騷變羅生門<br>Theresa：冇收過電話</h1><p>前女子組合Cookies其中四餅碎Angela、Elaine、Gloria和Helena下周舉行音樂會，四人近日積極綵排。<br>早前四餅謂邀請了舊隊友包括傅穎（Theresa）和鄧麗欣（Stephy）屆時敍舊，可惜兩人因工作無緣出席，不過，Theresa昨日卻謂收不到電話，又謂跟Angela不熟，認真撲朔迷離。</p><p>前九人女子組合Cookies各散東西多年，近日其中四餅碎Angela、Elaine、Gloria和Helena將於下周三在九龍灣舉行音樂會。<br>日前四女到尖沙嘴排舞，重播當年Cookies時代的歌曲時，只有Angela仍熟悉當年舞步，其餘三女則表現生疏，尤其Helena已忘得一乾二淨，完全跟不上。</p><p>Helena延遲畢業</p><p>音樂會發起人Angela直言很期待這次演出，她說：「當初因為有個朋友，佢做咗Swing七年之癢音樂會後，就話不如Cookies都嚟個重組，咁我就喺Facebook叫大家，因為今次只此一次，所以我都好期待同緊張。」<br>已到英國讀書的Gloria專程回港演出，問她闊別舞台多年會否擔心，她說：「我諗都OK，加上係成班人合作，壓力冇咁大。」在美國讀書的Helena為了音樂會更延遲一年畢業。對於是次重組Cookies，由原本九人變成只得四人，但四餅謂其他成員各有工作，部份更是不同唱片公司，故雖然可惜，但一定會再相約敍舊。</p><p>「同Angela唔熟」</p><p>此外，Theresa昨日接受商台訪問，被問起缺席Cookies騷時諸多原因，變成羅生門，她說：「我冇收過電話，唔知係咪公司收咗，但佢哋開騷嗰日我要影唱片封套，由朝影到晚，而且我同Angela唔熟，同埋我之前電話故障，我冇佢哋電話，家電話只得同事電話號碼。」<br>記者指Theresa甚冷漠，她說：「我都唔想，之前冇儲起電話。」但她強調到時會送零食鼓勵，且她更表現得有點委屈說：「冇所謂啦，開騷實有呢啲新聞，最重要個騷成功。」記者指日本組合SMAP多年傳不和仍可一起工作，她說：「OKOK，希望Cookies可以再開騷。」<br>採訪：王崇穎、王連連<br>攝影：陳俊強<br>服裝提供：flourflour<br>場地提供：InfinityDanceStudio</p></body></html>