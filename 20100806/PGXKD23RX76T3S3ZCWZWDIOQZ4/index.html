<html><header><meta charset="utf-8"><title>開篷迷你　俾女圍攻</title></header><body><h1>開篷迷你　俾女圍攻</h1><p>可愛MINI向來甚得女生歡心，不過講到至辣的JohnCooperWorks（JCW）系列，不少女生都怕那副辣偈而卻步。如果只有JCW包圍裝兇作勢，呢招反而令女生更受落。MINICooperSCabrio推出SportEdition版本，免費送JCW頭尾擾流及大包圍等，仲要不用分毫，係女都圍住Buy啦！<br><br>記者：許維雅<br>攝影：伍慶泉　<br>Model：Kinki@Zmodel.com<br>泳衣提供：Zecret<br>（銅鑼灣景隆街7號顯輝中心18樓）</p><p>頭尾擾流加大包圍</p><p>男生買車講性能，女生買車求外表，只要個樣夠吸引，女生好多時都懶理甚麼轉數馬力，最怕架車太辣會駕馭不到。不過若然好似呢部MINICooperSCabrio就唔同，辣樣唔辣偈，性能不變，只是車頭裝上JCW擾流，多了個方方下巴連頭唇，立刻變得惡形惡相，你話女仔膚淺又如何，個樣夠氣勢咪得囉！呢部車其實係MINI新推出的SportEdition版本，免費為開篷MINI送上，不過就只限CooperS版本。</p><p>15秒快速開篷</p><p>陽光普照的日子，女生甚至可以着定Bikini，隨時隨地開篷曬太陽都得，因為只要車速於30km/h以下，就可以15秒快速開篷，方便你同陽光玩遊戲！車頭仲有個Timer計住開篷時間，鼓勵車主AlwaysOpen！除了有型之外，少啲開冷氣，油錢都慳啲啦!開篷車於夏日季節本來已經特別有號召力，加埋呢個免費套餐谷一谷，必定更加搶手。</p><p>馬力扭力強爆發勁</p><p>雖說今次的SportEdition版本性能不變，但CooperS備有的175匹馬力、轉數低至1,600便可釋出的240Nm扭力，確實經已夠晒你玩，瞬間給你的爆發力已足夠應付任何大斜路。另外，出名輕鬆易控的軚感及轉向，實在特別適合女生駕駛。至於胎軨，使乜好似堆男人咁，有咁大換咁大，揀一條設計有型的已經心滿意足，隨車的BlackStarBullet黑星胎軨不但有型，之前只會喺特別版才見到。</p><p>免費餐值四萬元</p><p>SportEdition版除了免費送JCW頭尾擾流，其實仲包埋搶眼十足的XenonLights、反應更快的SportButton及落雨時乖乖自動撥水的RainSensor等三個Options，總值合共$40,000。唔好話淨係女仔先會貪小便宜，車價只係三十幾萬，就免費有四萬Options得手，呢條婆仔數係男人都覺得抵，各MINI迷快去落定啦！</p><p>MINICooperSCabrio規格</p><p>引擎：1,598cc直四+Turbo<br>馬力：175hp/5,500rpm<br>扭力：240Nm/1,600-5,000rpm<br>傳動：六前速自動波前驅<br>售價：$366,800<br>查詢：31936800（minihk.com）</p></body></html>