<html><header><meta charset="utf-8"><title>隔牆有耳：余若薇試揸的骰電動車 - 李八方</title></header><body><h1>隔牆有耳：余若薇試揸的骰電動車 - 李八方</h1><p>立法會放緊暑假，但係環境事務委員會嘅一班議員就節目一籮籮，繼上星期陪環境局局長邱騰華一齊落區親身體驗停車熄匙嘅焗桑拿滋味，噚日又應中電邀請，去考察電動車呢個熱門環保議題，部份議員仲可以親身落場，揸住架電動車兜番轉。</p><p>睇位都易好多</p><p>不論做司機定乘客，去玩新電動車，點都自在過陪局長熱到身水身汗。<br>身為事務委員會主席嘅余若薇，幾時都表現到巾幗不讓鬚眉嘅作風，上個禮拜下晝大嗱嗱攝氏30幾度，屈喺個冇冷氣嘅車廂度都話唔怕熱，揸車自然難佢唔到。跳上司機位，稍為了解架電動車嘅運作，佢就一馬當先出發，無驚無險返抵終點。<br>余大狀試完車之後，大讚電動車夠的骰，睇位都易好多，佢好like。不過，佢都承認家唔係咁多地方有叉電設施，車主想喺屋企停車場叉電都未必成事。佢仲講笑咁話，做議員忙到嘔，最想做人都可以好似電動車咁，可以快速叉電隨處走。</p></body></html>