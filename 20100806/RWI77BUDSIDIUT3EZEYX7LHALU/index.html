<html><header><meta charset="utf-8"><title>透過單面反光鏡觀察社工傳授教仔秘笈</title></header><body><h1>透過單面反光鏡觀察<br>社工傳授教仔秘笈</h1><p>【本報訊】虐兒個案連年上升，有父母一氣之下甚至放小朋友落垃圾桶，但這樣無補於事，更可能造成惡性循環，令親子關係越來越差。專家指管教子女其實毋須動氣，成功關鍵是多讚賞，少責罵。</p><p>即時經耳筒指導父母</p><p>03年本港有481宗虐兒個案，至去年勁升近一倍達993宗，東華三院04年開始提供親子互動輔導服務，至今已協助近500人。接受輔導的家長會帶同子女，在特設的房間內玩遊戲，社工則在另一間房透過單面反光鏡觀察過程，再用無線耳筒即時指導父母應該如何與子女溝通。<br>東華三院跟進當中79宗個案，超過九成家長接受輔導後，對管教子女更有信心。曾接受輔導的杜太表示，3歲大兒子從前經常「扭計」，「有時我嬲起嚟忍唔住會打佢屁股，打完都好後悔」。經過半年輔導，杜太與兒子關係變得融洽，「以前打佢都唔聽，家叫佢唔好，佢已經肯聽」。<br>東華三院服務家庭主任冼翠珊表示，需要輔導的個案有的來自基層也有來自中產，有人甚至試過將子女放落垃圾桶，她說：「其實管教唔使打唔使鬧，仔女扭計你忽略佢，佢做得啱你就多啲讚佢，等佢明白做壞事媽咪唔會理佢，做好事媽咪會讚佢，慢慢佢就會改。」東華三院親子互動輔導服務查詢熱線：22676322。</p></body></html>