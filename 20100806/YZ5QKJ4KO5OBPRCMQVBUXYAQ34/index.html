<html><header><meta charset="utf-8"><title>方力申探訪山區學懂感恩</title></header><body><h1>方力申探訪山區學懂感恩</h1><p>方力申（Alex）連續三年都為慈善活動「點滴是生命」到不同地方探訪，他表示每次探訪都有很大得着，每去一個地方，當地的人和事，都令他有很深體會，每次都讓他流下男兒淚。<br>Alex日前說：「每次去唔同地方都有唔同感受，令我領悟到真正嘅價值觀，經常提醒自己要感恩，要學識珍惜家擁有嘅嘢，雖然探訪係去幫山區嘅居民，但我覺得係佢哋幫番我。」</p><p>父母之名起水窖</p><p>Alex記得探訪過的人很窮，但過得很開心，Alex說：「佢哋嘅生活態度，令我人生有好大改變。喺娛樂圈工作，有時生活真係感到好有壓力，但都唔應該輕易有任何怨言，要知道自己有幾幸福。」<br>出力之餘，Alex也有捐錢起水窖，他說：「每個水窖都有個名，我就用咗阿爸同阿媽個名，每人一個水窖，有能力幫到人改善到生活，呢種快樂係無價嘅。」<br>採訪：胡比<br>攝影：陳志嵐</p></body></html>