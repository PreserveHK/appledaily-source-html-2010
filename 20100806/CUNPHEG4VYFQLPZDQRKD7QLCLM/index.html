<html><header><meta charset="utf-8"><title>名模手袋經　Mikki：Fun版Birkin夠Young</title></header><body><h1>名模手袋經　Mikki：Fun版Birkin夠Young</h1><p>手袋同豪宅一樣，價錢有升無跌，就算你出得起錢，都不一定有貨！名模圈中有名的ShopaholicMikkiYao（姚予晴）好贊同：「家買個手袋，無一萬蚊都唔得。」今次她就睇中了四位數可入手的日牌A.D.M.J.，當中的限量版更令她一見傾心：「十足Young版的HERMESBirkinBag，但設計更Fun。」<br><br>記者：吳允冲<br>攝影：王文忠<br>Model:MikkiYao@Style<br>Hair:KitWong@KENQiPRIVATEiSALON<br>Makeup:AndyS@BioBeautyCulture<br>場地：2121Bar@LKF</p><p>早買早享受</p><p>硬照內、天橋上，Mikki永遠一派高貴冷酷樣，今日一遇，才知她其實非常隨和，面前一排手袋列陣，已令她嘴角上翹，就知她的華麗背後，其實同一眾女子沒分別，都是芸芸買嘢精的其中一員。「做Model見慣靚嘢，成日都會心動，以前成日覺得要等到減價至買，不過家我覺得，鍾意嘅就嗱嗱聲去畀錢啦！等到減價，一早都俾人買晒啦！搶都唔夠人搶！」買嘢唔手軟，但Mikki透露歷年來買過最貴的手袋，只是經典的Chanel2.55，「2萬幾蚊一個手袋喎！嗰時真係好唔捨得，對我嚟講已經係天價！女人買手袋，永遠諗到好長遠，一個Classic嘅手袋，可以用一世！諗就咁諗，其實有幾多個真係會吖？」</p><p>Classic不死</p><p>她的新歡A.D.M.J.，來自東京，設計師小林明彥八十年代曾任職川久保玲旗下。芸芸設計中Mikki本睇中了最「無嘢」的牛皮ToteBag，那像CelineCabas的氣質最吸引，「我鍾意簡約設計，夠LongLasting，而且係全皮摸落好Soft。」轉眼她又拿起23周年限量版Cova-Tote，「BlingBling、星星、珠片、皇冠……呢個袋有晒最Hot嘅元素，我好鍾意呢啲Details，加埋Number，有OldSchoolFashion感，而Birkin的Signature鎖頭呢個袋都有。」經典BirkinBag設計雖然二三四線品牌都借用過，如曾經一街都係的JellyBirkin和TATA的FakePrintBirkin……但這枚23周年限量版「Birkin2世」用上鱷魚壓紋牛皮，加上皇冠Logo，天鵝絨中間縫上金色珠片，成了更Fun更Young的致敬之作。</p><p>冬至要灰</p><p>講完手袋經，談到今個秋冬置裝，Mikki話衣櫃一片灰濛濛，「我唔會再買有ShoulderPad嘅衫，但我會買好多灰色，無論係Tank或者T-shirt都係灰色好，因為我冬天鍾意以灰色衫襯Camel色的褸。又或者一條淺灰色的西裝褲，加件外套仔，已經係知性又Fashion嘅配搭。」填滿了衣櫃後，又點可以忽略鞋櫃，Mikki透露，鞋櫃中尚有一個位置，等待一對短Boot，「呢兩年都係Legging嘅世界，牛仔褲、Legging呢啲永遠都唔會退嘅流行Item，一對短Boot就乜都襯到。我心目中的要有少少Rock嘅感覺，有少少BlingBling，又唔好太多，但係我暫時都未搵到。」各路人馬有心水，不妨在微博通知Mikki啦！</p><p>A.D.M.J.（28318406）<br>銅鑼灣Sogo1樓<br><br>TedBaker（29189609）<br>金鐘太古廣場147舖</p></body></html>