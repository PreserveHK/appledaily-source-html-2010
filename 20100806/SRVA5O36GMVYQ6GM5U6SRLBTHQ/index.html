<html><header><meta charset="utf-8"><title>音魂：雙聲道黑柴</title></header><body><h1>音魂：雙聲道黑柴</h1><p>賣喇叭行內有個別稱——賣木頭！因為好多喇叭來來去去都係成嚿木頭咁款！MISSION最近返咗隻「黑柴」M-isphere！玩雙聲道喇叭連AMP，過癮在個Look，呎零、兩呎高，一個圓波波，真係好鬼似枱波咁款；音質唔差！玩全音域喇叭設計，人聲中音非常出，專造嚟畀你擺廳、擺睡房中聽舒服嘢；由於喇叭使用鋁膜式設計，筆者試聽時係剛開箱，低音感覺有少少唔到位，不過估計煲得200個鐘以上，低音應該可以出番晒嚟！呢個亦係鋁膜喇叭嘅特質！<br>跟喇叭送個D-AMP（即係行數碼！），有20W輸出，玩埋圓形系列式設計，駁電視、電腦玩吓無所謂，但係想對黑柴去得盡啲，都係正正經經買隻靚AMP！<br><br>記者、攝影：朱崇德</p><p>華仁影音（27877993）<br>旺角西洋菜南街51號友誠商業中心10樓</p></body></html>