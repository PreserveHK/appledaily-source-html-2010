<html><header><meta charset="utf-8"><title>乾炒咖啡粉　起死回香</title></header><body><h1>乾炒咖啡粉　起死回香</h1><p>我Honey鍾意飲Espresso，朝朝都會冲番杯，仲成日貪新鮮買唔同牌子嘅咖啡粉，最弊係佢包包都開嚟試吓，結果有啲放得太耐走晒香味，又話唔好飲嘞，真係俾佢激死！聽人講，將擺耐咗嘅咖啡粉（記住唔係過期喎！），放喺鑊中用細火慢慢炒幾分鐘，等啲濕氣揮發，自然會回復香氣。咁神奇？即刻「炒」杯咖啡試吓，果然有番陣咖啡味，呢個方法幾Work喎！</p></body></html>