<html><header><meta charset="utf-8"><title>馬浚偉澳洲奉旨睇女</title></header><body><h1>馬浚偉澳洲奉旨睇女</h1><p>馬浚偉早前到澳洲為「華裔小姐選舉」擔任評判及表演嘉賓，他表示不怕唱歌，反而做評判有壓力，他說：「啲佳麗個個咁靚，睇到我眼花，最怕認錯人畀錯分，所以要金睛火眼睇清楚，攰過唱歌拍戲o架。」<br>馬仔即席獻唱《蒲松齡》主題曲，原來該劇在澳洲剛播完大結局，故反應熱烈，他說：「當地人一見我就叫松齡松齡，話睇大結局時喊到眼都腫，話我搞喊佢哋，要我負責喎。」<br>撰文：丁寧</p></body></html>