<html><header><meta charset="utf-8"><title>戥前男友添孖仔高興羅愛欣放低李澤楷</title></header><body><h1>戥前男友添孖仔高興<br>羅愛欣放低李澤楷</h1><p>梁洛施早前為小小超李澤楷誕下孖仔，成為城中熱話。小小超舊愛羅愛欣（Rachel），昨晚出席活動時大方祝福舊愛，又戥兩人開心。心廣體胖的Rachel透露有新工作、好朋友，雖然仍是適婚未嫁未生，但人生豐富滿足，坦言已不再關心小小超的動向。</p><p>小小超李澤楷最近又做爸爸，女友梁洛施為他誕下一對孖仔。小小超前女友羅愛欣昨晚在尖沙嘴，出席食府Harlan's開幕，發福了少許的Rachel心情甚好，更大方自揭仍然沒拖拍，她說：「我冇拍拖，同以前一樣。」增磅？她爽快笑住直認心廣體胖，她說：「係呀，因為我幸福，我好開心，覺得我嘅人生好豐富，事業、朋友都好好。」</p><p>讚梁洛施Lucky</p><p>Rachel之前踢爆小小超再做老竇，問她有否恭喜前度男友？她說：「未呀，好耐冇聯絡，因為自己都好忙，但都戥佢開心。」問她是否不關心李澤楷？想不到Rachel直認不諱：「唔關心喇，我都好忙，我有新工作，家好忙，都唔得閒。」梁洛施兩年抱三，今次更誕下孖仔，Rachel也替她開心，更讚說：「好呀，好lucky。」想不想生BB？她笑着說：「咁我要搵個適合嘅男仔先，其實我年紀都差不多。」</p><p>莊思敏指妹偷喊</p><p>同場還有徐淑敏、胡敏珊、莊思敏和羅可旋等，莊思敏胞妹莊思明被網友指似周國豐，昨晚周國豐也在場，莊思敏說：「可能都係面形長，但五官唔似。」<br>莊思敏透露思明為網民言論，在家中偷偷落淚，她說：「我哋幾姊妹不嬲冇鎖門，我見到佢喺房度喊，希望大家過一段時間可以認同佢。件事都打擊佢自信，佢仲反問我：『乜我真係咁醜樣咩？』」<br>周國豐則表示昨日收到10多個開玩笑的電郵，恭賀他得季軍，更以第三名及季軍稱呼他，但他不覺與莊思明相似。<br>採訪：R.AuYeung<br>攝影：ChenWaiOn
</p></body></html>