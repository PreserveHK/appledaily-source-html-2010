<html><header><meta charset="utf-8"><title>巴黎車展直擊：紅軍　出戰</title></header><body><h1>巴黎車展直擊：紅軍　出戰</h1><p>一連兩日睇過巴黎車展熱點新型號，為求在茫茫參展商中突圍而出，Sharp醒車身就成為賣點之一。講到最紅，怎可能沒有恍如已註冊的火紅色拉利，今年還有平治、富豪同Seat加入鬥紅戰團，令到場館遍地飄紅，好不耀眼。<br><br>記者、攝影：徐影龍</p><p>SAAperta有錢買唔到</p><p>到底Ferrari最新的SAAperta有幾紅？車系最頂級開篷型號、全球限量僅80部、傳聞身價高達40萬歐元（連稅約港幣$800萬）、唔搞宣傳、邊個夠資格購買由廠方篩選，而且未出已額滿，即是有錢都買唔到！現場所見，呢架金屬銀底紅跑，確實充滿冶艷迷人魅力，又大又低斜的A柱設計，望落比599GTO更帥氣。<br>這款SAAperta當中的「SA」是兩位Pininfarina工作室設計師名字的縮寫，配上670匹V12引擎，馬力可媲美F599的661匹，開篷車來講實在相當嚇人。</p><p>California玩慳家</p><p>同場另一款拉利開篷California，剛剛相反玩慳油，透過自動熄偈、煞車能量回收及改良引擎，以及將4.3LV8引擎的缸內直系統噴剔走，務求慳上加慳。</p><p>其他歐系紅車晒冷</p><p>1.Benz都有全新CLS上陣，場館中共兩款型號登場，最頂級350為銀灰色，不及隔籬細佬250火紅車身咁搶眼。相較上一代CLS，輪拱加大及提高肩線，配上共71顆LED頭燈，整體更具肌肉霸氣觀感。</p><p>2.SEAT電能車IBE今次再度亮相，比三月日內瓦車展時加長了50mm、闊度縮窄30mm，整體變得更修長。
</p><p>3.一向好欣賞AlfaRomeo的鷹嘴設計，來到8CSpider配暗紅車身及換上五星巨軨，望埋車前兩個大氣壩，有點似Q版拉利Enzo。</p><p>4.VolvoV60有着比S60更長的2,776mm軸距，令車內空間感更強，整體流線有動感，難得將Coupe跟旅行車概念夾得咁完美。</p><p>同場加映：BMW6系曝光</p><p>即使概念車Vision剛巡迴亞洲區展覽完，也不及新6系Coupe惹人注意，屬2012年概念款，以5系為基礎，將配Turbo型號，M6馬力達550匹。</p><p>同場另一架BMWM3Coupe，獨立一角，全身磨砂黑，帶着神秘及高傲，襯埋背景強勁的音樂及Disco閃燈，感覺勁High。</p><p>拉利妹欲拒還迎
</p><p>拉利Counter坐了個金髮靚女，話自己唔係車模，拒絕其他人拍攝，正想轉身走人但又被她叫住，問我職業係乜住喺邊一忽，搞一大輪後方可同佢留倩影。果然靚女同拉利一樣，越難得到就越想要！</p><p>明日預告</p><p>Smart及Mini電動電單車蠢蠢欲動。</p></body></html>