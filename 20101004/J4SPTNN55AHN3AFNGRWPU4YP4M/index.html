<html><header><meta charset="utf-8"><title>中環在線：馬雲要威過微軟、沃爾瑪 - 李華華</title></header><body><h1>中環在線：馬雲要威過微軟、沃爾瑪 - 李華華</h1><p>中國近年發展得好快，連阿里巴巴（1688）掌舵人馬雲都話，美國雖然仲係大阿哥，但全世界都已經向中國傾斜緊，13億人口唔再係單純嘅中國市場，而係全球市場，所以佢好希望有一日，阿里巴巴個朵可以響遍全世界！<br>馬雲好激動咁話，阿里巴巴唔單止要做中國嘅微軟同沃爾瑪，仲要做得比佢哋好，超越呢兩間公司，而呢個除咗係阿里巴巴嘅使命，仲係呢一代企業家嘅使命㖭！<br>呢排股神畢菲特及蓋茨訪華勸捐成為城中熱話，馬雲都唔執輸講番兩嘴。佢話雖然自己本身好尊重慈善，但就寧願將啲錢用喺創造就業，推動社會進步仲實際，仲話如果家陣就將啲錢捐晒出去，老咗嗰陣實後悔。</p></body></html>