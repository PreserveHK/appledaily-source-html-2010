<html><header><meta charset="utf-8"><title>林建明怒斥曾蔭權荒謬</title></header><body><h1>林建明怒斥曾蔭權荒謬</h1><p>今日五區公投，身為香港最高話事人的特首曾蔭權，前晚卻忽然漏夜發聲明表示不會投票。揚言支持今日補選的林建明（沙姐）昨日接受電話訪問時說：「簡直係荒天下之大謬，我同余若薇（公民黨黨魁）嘅睇法係一致嘅（余批評曾蔭權此做法令香港淪為國際笑話，及反映曾蔭權與特區政府無意落實真普選。）」</p><p>嘟嘟投票隨心</p><p>至於鄭裕玲（嘟嘟）、苗可秀、劉鳳屏、高海寧、張嘉兒、陳倩揚及楊秀惠等，昨日在中環出席本月29日播出的無綫節目《萬眾同心公益金》記者會，嘟嘟談到五區公投時說：「隨心喇！無論選邊個都好，希望都可以做到尾，唔好再節外生枝，同唔好又中途辭職，因為好多市民包括我都好依賴議員去做嘢，今次真係好浪費公帑！」對於特首公開表示不會投票，嘟嘟說：「隨佢心目中喇，我自己都未決定投唔投。」<br>此外，《萬眾同心公益金》當晚的表演嘉賓均會跟公益金總理共舞籌款，問到楊秀惠排舞時可有向總理放生電時，她說：「點解要電總理？我唔會做呢啲嘢，對方有冇結婚我都唔會太過埋身，總之都係為工作，大家係為籌款去跳舞。」又直言與男友感情穩定。昨日收起性感的高海寧則表示近日身體不適，她說：「家唔會刻意性感，今年冇乜嘢必要連泳衣同內衣騷都唔會接。」<br>採訪：王崇穎<br>攝影：彭琮然
</p></body></html>