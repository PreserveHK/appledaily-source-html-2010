<html><header><meta charset="utf-8"><title>星斗市民買樓難　港觀眾有共鳴</title></header><body><h1>星斗市民買樓難　港觀眾有共鳴</h1><p>「睇呢套劇我建議大家都係聽普通話好啲……可以學到好多地道方言……」無綫電視上周二（11日）開始播映《蝸居》，雖然並非在黃金時段播出，但仍引起香港觀眾討論。有觀眾smallkenken在無綫討論區留言：「香港的電視節目就是缺乏這種有關民生的主題！」<br>去年內地熱播的《蝸居》，讓「蝸居」兩個字成為兩岸三地潮爆用語的同時，亦讓香港觀眾有眼福欣賞這套內地難得赤裸裸諷刺時弊的劇集。由於劇中主題涉及樓價高企，星斗市民買樓難和官商勾結等話題，乃當下香港社會的寫照，引起港人共鳴。</p><p>「大陸電視製作超越香港」</p><p>「之前聽人講《蝸居》喺內地嘅人氣勁，睇咗幾集之後，覺得唔錯。劇中人物面對嘅環境同港人家面對嘅環境勁似，想睇吓佢地點樣喺社會掙扎求存！」近期頻頻追看韓劇，從事文職的80後陳小姐稱，《蝸居》是大陸電視劇中近期難得的佳作，雖然是配音，但效果也不錯，配得十分傳神。<br>但有觀眾指：「我覺得聽原本嘅普通話好啲……更加貼近佢哋生活嘅細節……尤其是海藻……佢講咗好多啜核嘅詞語……繙譯咗廣東話就帶唔出佢嘅神粹……」黃sir則指：「大陸電視製作真的已經超越香港很多，有國際水準。」<br>本報記者</p></body></html>