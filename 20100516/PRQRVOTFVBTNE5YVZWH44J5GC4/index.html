<html><header><meta charset="utf-8"><title>名人親子樂楊婉儀兒女行貓步　星媽騰雞</title></header><body><h1>名人親子樂<br>楊婉儀兒女行貓步　星媽騰雞</h1><p>楊婉儀、郭錦恩、曹永廉太太姜依蘭、雷林靜怡、梁芷珊、潘芳芳等，昨獲頒發最具感染力媽媽獎項，而藝人下一代，小小年紀已經充滿表演慾，楊婉儀一對子女年紀細細已經充當模特兒上台行時裝騷，小朋友上台當玩耍，台下星媽星爸看着子女上台表演，心情無比興奮。</p><p>楊婉儀一家四口，曹永廉和太太姜依蘭及兒子、雷林靜怡母子、郭錦恩帶同子女等，昨日在灣仔會展出席「第9屆育兒天地博覽」活動，楊婉儀、姜依蘭、郭錦恩、雷林靜怡、梁芷珊等更獲大會頒發十大最具感染力媽媽獎座。大會舉行了一場小小明星花生騷，楊婉儀的一對子女Hannah和Jonah、郭錦恩囝囝亦有客串行貓步。</p><p>曹永廉一個夠晒數</p><p>楊婉儀看着一對子女行騷，既緊張又興奮，她說：「我兩個小朋友第一次行騷，比我自己做騷仲緊張，佢哋喺學校有做開表演，所以表現都幾好，聽日大女5歲生日，我哋一家會入迪士尼玩及過一晚慶祝，會送架單車畀佢做禮物。」<br>曹永廉太太姜依蘭抱着兒子坐在台下睇騷，兒子無扭計相當乖巧，曹永廉表示要照顧一個孩子已很辛苦，無意再追多名子女，他說：「囝囝兩歲5個月大，佢嘅表演慾都OKo架，家要照顧一個小朋友已經好攞命，唔會再追多個。」<br>採訪：魯萍　攝影：彭琮然</p></body></html>