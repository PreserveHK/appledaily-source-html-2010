<html><header><meta charset="utf-8"><title>消費blog：「老友記」手機有sos功能鍵</title></header><body><h1>消費blog：「老友記」手機有sos功能鍵</h1><p>早前住喺北區嘅老媽子唔舒服要入院，嚇死我哋班仔女，原來係因為沙塵暴襲港，空氣污染搞到唔舒服。佢唔舒服時得一個人，好在仲可以打電話畀我哋，但都決定出部長者手機畀佢。</p><p>內置電筒及服藥提示</p><p>3香港新出「老友記」手機，鍵盤大啲、鈴聲大啲，啱晒長者，最好係有緊急聯絡功能，只要將背面嘅橙紅色sos功能鍵向下推，可以同時發出短訊去五個預設電話號碼；又會自動撥出首選號碼，未能接通就自動撥打下個號碼，向親友求助。<br>手機仲有服藥提示功能，預先設定服藥時間同藥名，手機會依時提示。呢部嘢仲內置電筒，方便長者午夜起床搵燈掣。<br>手機月費$38，包括基本通話200分鐘，自己人通話300分鐘，雖然唔算多，但另外可以無限任打3個網內流動電話號碼，都算OK夠用嘅。<br>家簽約15個月，可以優惠價$480買機，同時上第二部手機，仲可以$0機價選購㖭。詳情電熱線31628888<br><br>電郵：mailto:shoppingjing@appledaily.com</p></body></html>