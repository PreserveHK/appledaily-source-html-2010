<html><header><meta charset="utf-8"><title>雌雄同睇：MJ變商業奇才</title></header><body><h1>雌雄同睇：MJ變商業奇才</h1><p>美國體壇喺90年代有兩個「MJ」名將，一個係6奪NBA總冠軍的「籃球之神」米高佐敦（MichaelJordan），另一個係4奪奧運金牌嘅米高莊遜（MichaelJohnson），前者喺月初真正成為山貓「揸弗人」過「班主癮」，後者則為慈善參加由美國地產大亨特朗普（DonaldTrump）搞嘅《飛黃騰達：名人慈善版》（TheCelebrityApprentice）一展商業身手！</p><p>米高莊遜喺96年亞特蘭大奧運會獨攬男子200米、400米跑金牌，係史上首位造出此佳績嘅選手，佢喺99年創下嘅男子400米跑世界紀錄（43秒18）仍然無人能破，真係厲害！而佢喺退休後，仲一直為體壇作出貢獻，更加喺07年開辦訓練中心做老闆。</p><p>為體育基金籌款</p><p>MJ今次參加咗第3輯《飛黃騰達：名人慈善版》，都係為咗幫勞倫斯體育基金會宣傳同籌款，皆因如他做項目經理贏咗，佢嘅基金會就會獲勝出嘅獎金，之但係佢都要冒住每集都有可能被特朗普大喝「You'refired」（你已經被炒魷）嘅危險參賽，呢份勇氣真係值得廣大體育迷向佢致敬o架！MJ賽前仲話自己「贏硬」咁話，之不過佢啱啱喺周日出街嘅第3集「逃過大難」唔使出局，期望米高莊遜之後可以越玩越好，為體壇名將爭光啦！</p><p>米高莊遜小檔案</p><p>MichaelJohnson<br>國籍：美國<br>年齡：42歲（13/09/67）<br>威水史：2000年悉尼奧運男子400米跑金牌<br>1996年亞特蘭大奧運男子200米、400米跑金牌<br>1992年巴塞隆拿奧運男子4x400米接力金牌<br>《飛黃騰達：名人慈善版》<br>網頁： http://www.nbc.com/the-apprentice </p></body></html>