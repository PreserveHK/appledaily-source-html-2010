<html><header><meta charset="utf-8"><title>ParadornSrichaphan雌雄同睇：斯里查潘變阿凡達</title></header><body><h1>ParadornSrichaphan<br>雌雄同睇：斯里查潘變阿凡達</h1><p>前「亞洲網壇1哥」、泰國嘅斯里查潘一向「弗」爆，近期仲化身「阿凡達」，首次拍戲勇闖影壇！</p><p>斯里查潘喺當打時期真係好勁，仲係首位亞洲土生土長嘅世界Top10球手；泰國球迷當佢係國家英雄一樣，即使佢近年因手腕有傷以半退休狀態休息，仍然無損佢喺泰國嘅勁爆人氣。<br>佢近排就接拍電影《BangRajanII》，套戲講緬甸軍隊入侵泰國，斯里查潘飾演嘅NaiMun，雖然目不識丁，但為咗保衞妻子同家園，不惜同軍隊對抗；強悍程度同《阿凡達》主角血戰美軍有得揮，絕對配合佢「國家英雄」形象！<br>斯里查潘喺戲入面嘅造型亦型爆，赤裸上身盡騷佢一身「橫練肌肉」嘅魅力；斯里查潘仲牙擦擦咁話，當導演要求佢keep「弗」時，佢簡直覺得驚訝，皆因自己一直努力喺健身房狂操，晒肌肉點會難到佢！<br>斯里查潘嘅球迷、影迷，要留意下月25日喺泰國上映嘅《BangRajanII》，唔知香港有冇機會上映呢？</p><p>斯里查潘小檔案</p><p>出生日期：14/06/79（30歲）<br>身高：1米85<br>體重：81公斤<br>專項：網球手<br>最高世界排名：第9位（03年）<br>婚姻狀況：已婚，妻子莉高拉耶娃<br>現況：半退休狀態<br>資料來源： http://www.atpworldtour.com </p></body></html>