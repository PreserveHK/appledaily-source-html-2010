<html><header><meta charset="utf-8"><title>「初時以為兩套戲叮噹馬頭」靚靚明踩花田輸得多</title></header><body><h1>「初時以為兩套戲叮噹馬頭」<br>靚靚明踩花田輸得多</h1><p>電影《72家租客》前晚於尖沙嘴舉行新春團拜，出席的演員包括有曾志偉、張學友、袁詠儀、黃宗澤及Ba叔人。身為導演兼監製的曾志偉表示票房理想是最好的新年禮物；靚靚則表示最初以為《72家》與《花田囍事2010》會叮噹馬頭，暗指《72家》贏成條街。</p><p>曾志偉、張學友、袁詠儀等人前晚到尖沙嘴出席電影《72家租客》新春團拜，身為導演及監製的志偉於台上致謝時表示今年是最開心的一個新年，他說：「我冇拍戲做導演十幾年，年年都喺外地過，今年最想返香港，每日開電腦都睇到話爆滿，觀眾眼睛係雪亮嘅，同埋咁多部戲嘅廣告，我哋做得最唔核突。」</p><p>打贏西片最自豪</p><p>事後問到志偉是否暗寸《花田囍事2010》？他解釋：「唔係寸人呀，我希望兩部港產片可以打贏西片。」早前志偉曾指去年的《花田囍事》是爛片，前晚他說：「我有睇呀，OK呀！比上年好睇好多，不過我哋就笑中有情，佢哋就係古裝片。」<br>根據戲院商會資料，兩套電影在港票房截至前日為止，《72家》收2161萬元，《花田》則收1302萬元；即使廣州《72家》同樣贏《花田》，兩片上映七日，《72家》收765萬人仔，《花田》收674萬，難怪志偉牙擦擦。<br>袁詠儀（靚靚）亦希望港產片回復當年的盛世，她說：「今次真係承志偉貴言，佢話第一就第一，黃百鳴都高踞咗咁多年，讓一年唔緊要啦，我初時都以為兩套戲會叮噹馬頭。」<br>採訪：藍文浩、王崇穎<br>攝影：陳順禎</p></body></html>