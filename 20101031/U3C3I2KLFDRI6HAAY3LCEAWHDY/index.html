<html><header><meta charset="utf-8"><title>橙面　扮南瓜開Party</title></header><body><h1>橙面　扮南瓜開Party</h1><p>今晚萬聖節諗好去邊未？與其年年去蘭桂坊同人逼，不如約埋班friend喺屋企搞個哈囉喂party啦！趕唔切買嘢？隨手攞起個橙、幾個現成蛋糕仔，一樣可以DIY趣怪party裝飾，得意又好食！<br><br>記者：張文蕙　<br>攝影：陳盛臣<br>Models：Mia、Suki@GME、Elle、YoYo</p><p>嘩鬼美食</p><p>開哈囉喂party點少得大吃大喝，美食定義，當然要有鬼樣之餘，味道又要好，最好仲有得玩，例如同小朋友一齊做搞嘢cupcake。<br></p><p>鬼咁cuteDIY蛋糕</p><p>現成買來蛋糕仔，同小朋友一齊加入不同的糖變出血盆大口，又或大眼糖怪，小朋友見糖開眼，呢個party美食，經濟又實惠！</p><p>搞鬼糖果兜</p><p>玩cheatortreat收收埋埋成堆糖，唔想散落桌面，又有party效果？不論現成買定DIY都好有halloweenfeel！</p><p>DIY篇：</p><p>有沒有想過鮮橙都可以變南瓜？事實兩樣都是橙色，挖空橙肉，比硬實實的南瓜，更彈性！</p><p>現買篇：</p><p>隨着萬聖節在香港的氣氛越嚟越濃厚，市面上亦湧現好多花款嘅糖果兜，小朋友見到一定愛不釋手。
</p><p>鬼咁甜蛋糕配cupcake<br></p><p>裝飾得美輪美奐的糖皮蛋糕最合用作萬聖節蛋糕，例如這個可愛的紫調鬼屋蛋糕，以及四款趣怪cupcake，可愛又有節日氣氛！</p><p>查詢： http://www.facebook.com/dreamory </p><p>　<br>鬼咁靚生果花籃<br></p><p>除了趣致糖皮蛋糕外，亦可選擇外國極流行的生果花籃，sorry，此果籃不是香港見慣的老土款，而是將水果變成花似的，部份如菠蘿更會切成不同模樣，有時也會點上朱古力，然後真的如插花似的插出水果花，靚到唔捨得食呀！<br>價錢：$188起<br></p><p>查詢：23850158<br>（EdibleArrangements）
</p><p>扮鬼扮馬</p><p>要十足十鬼節feel，嚇得下人的鬼衫不可少，你，ready好晒未？</p><p>店鋪資料</p><p>（a）city'super（23758222）<br>（b）玩具反斗城（22599166）<br>（c）抵記$7.8百貨（22070440）<br>（d）MatteoParty（23428887）
</p></body></html>