<html><header><meta charset="utf-8"><title>丁子高爆千嬅　不知Sa基已婚</title></header><body><h1>丁子高爆千嬅　不知Sa基已婚</h1><p>丁子高昨日以公關搞手身份在旺角朗豪坊出席bread&amp;butter時裝騷，問到他有否與太太楊千嬅一起看蔡卓妍（阿Sa）和鄭中基（Ronald）的離婚記者會？他說：「自己上網睇記者會，好突然，自己同Ronald同阿Sa唔熟。工作上同阿Sa合作過，佢好nice，係盡責嘅藝人。」<br>記者問丁子高也曾是秘密結婚被踢爆的個案之一，對此他說：「每個人情況都唔一樣，我哋咁處理，同對方咁處理，有難言之隱，做藝人要承受都好慘。」對於阿Sa呻藝人沒私隱，他說：「自己唔係藝人，最緊要兩個人舒服，同佢哋都唔熟，畀啲空間佢哋啦。」</p><p>中環補擺酒</p><p>那麼千嬅是否知道Ronald的婚事，丁子高說：「我唔清楚，相信佢唔多知。呢個係兩個人大事，當時佢哋咁選擇，係有佢哋苦衷，每個人情況都唔同。」丁子高又透露與千嬅的喜宴已定於11月，他說：「家仲開緊會，有兩個日子會再揀，會喺中環區酒店搞，希望婚宴有主題，好似party咁好玩，要有造型，仲要有afterparty。」<br>採訪：羅慧敏<br>攝影：陳志嵐</p></body></html>