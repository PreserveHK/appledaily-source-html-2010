<html><header><meta charset="utf-8"><title>張燊悅三年抱兩9月生</title></header><body><h1>張燊悅三年抱兩9月生</h1><p>張燊悅、汪圓圓、陳貝兒及丁子高昨日在旺角，出席時裝品牌bread&amp;butter時裝騷，貴為教育局政務助理楊哲安太太的張燊悅，昨日帶病喉沙支持好友羅可旋，她腹部微隆，再度宣佈有喜，她說：「可能天氣關係，家氣管炎，所以出唔到聲，家有咗4個月，未知仔定女，仔女都冇所謂。」去年農曆年生第一胎B女Lucy的張燊悅，第二胎虎B預產期為今年9月，三年抱兩真是值得恭喜。</p><p>圓圓唔急拍拖</p><p>此外，帶病前來的汪圓圓，日前剛慶祝24歲生日，她說：「有同朋友一齊慶祝，我啲朋友見我乖，成日都想介紹男仔畀我識，不過自己唔急，緣份到就走唔甩。」<br>採訪：LawWaiMan<br>攝影：ChanChiLam</p></body></html>