<html><header><meta charset="utf-8"><title>整形泳衣勁谷　水着警鐘胸</title></header><body><h1>整形泳衣勁谷　水着警鐘胸</h1><p>嚟啦！嚟啦！呢幾日天氣令到我大汗細汗一齊嚟！夏天終於喺五月正式紮營啦！既然如此，抗熱招數係時候盡出，着Bikini出海暢泳就是其中一招。好可惜，女士只會選擇Bikini款式或顏色，但對於穿着後形態與美感，似乎就懶理。BodiBra新推的oooBiki泳衣系列，就要提提大家，散熱重要，晒線條更重要。<br><br>記者︰吳美美<br>攝影︰林栢鈞<br>Model︰Sharon@Starzpeople<br>Hair︰Steven<br>Makeup︰WillOr<br>http://hk.myblog.yahoo.com/willormakeup</p><p>20隻色撞出色</p><p>其實大家都好清楚，一向買bikini都係直覺地買款買色，從來無諗過泳衣都要有內在美。但唔好以為落水就無人知先得o架！BodiBra今次就當頭棒喝新推出針對亞洲女性體態而設計，突顯胸部曲線的全新oooBiki美體水着系列，特別為亞洲女士度身訂做。系列中的設計趨向簡單，可能是第一次推出泳衣系列，先來兩款測試市場反應吧！新款式是撞色幼帶bikini及單色粗帶bikini，都是無print，但用色方面小記就很喜歡。特別是幼帶系列，有20隻色任撞，撞色撞得頗出色，如「超人色」紅撞藍、螢光黃撞鮮紅，勁sharp兼勁搶眼，對比單色粗帶bikini，雖然有10種顏色，但依然唔夠搶。</p><p>網上自訂專用bra</p><p>講完「外在美」，「內在美」亦係BodiBra嘅sellingpoint。全新水着系列，係針對亞洲女性體態而設計，當中選用創新的wire，用以集中承托胸部，而兩側加寬及加入軟骨設計，有效掩藏腋下贅肉，用意就似女士戴bra都想將兩邊贅肉集中，以加強胸部線條。小記都叫model着上自家泳衣作前後對比，胸部線條明顯突出好多，兩邊贅肉亦收得好好多。而且，BodiBra又特別推出市面少有的「美體DIY網上訂製服務」，只要登入 http://www.ooobiki.com，就可利用當中嘅小工具自由撞色，超過100種顏色自行配搭，完全根據個人喜好，每套大約售價 $599，泳衣本身賣$399，貴兩百蚊有自己獨創泳衣，都算抵。</p><p>落水前化防水妝</p><p>去沙灘時，除咗展現身材之外，若果憔悴樣上場都唔係一件好事，最好化定個妝打底就最perfect。所以，小記叫埋星級化妝師WillOr教大家化去沙灘最用得到的防水妝。</p><p>化妝師Tips</p><p>夏天時候，每一位女士都會很注重防曬，但就會忽略眼及嘴的部份，所以留意選用一些眼部及嘴部的專用防曬產品，可令眼圈不會越來越深，又或者令唇斑及唇色出現加深的情況。
</p><p>Steps</p><p>1.因為條狀粉底會較為防水持久，所以首先用粉條輕輕逐次拉落面上，再用掃慢慢推開，若果是油性皮膚可再加些少碎粉。</p><p>2.眉毛方面會用眉粉及眉gel，與平常時候一樣咁畫，但gel狀就會較防水。
</p><p>3.眼妝方面可以加上睫毛液，望落會較精神，選用防水及持久的睫毛液由底Z形塗上，亦可以塗些少在下眼睫毛。</p><p>	4.啫喱狀胭脂會更貼面，更易推開及防水，到戶外都不易甩色。</p><p>5.至於嘴方面可選擇用唇筆輕輕塗在嘴唇中間，因為普通唇彩不夠持久。</p><p>妝物</p><p>BodiBra（28824669）<br>RMK（28650941）<br>BOBBIBROWN（21109387）<br>Benefit（21103950）<br>Shiseido（22657006）<br>CLINIQUE（21968480）</p></body></html>