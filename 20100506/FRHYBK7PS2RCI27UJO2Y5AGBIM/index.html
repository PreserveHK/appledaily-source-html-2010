<html><header><meta charset="utf-8"><title>旅行社被指違反報團承諾</title></header><body><h1>旅行社被指違反報團承諾</h1><p>有旅客反映旅行社以越早報名，團費越平作招徠，並承諾日後減團費可退回差價，惟其後有家人同報一團，被徵收較低團費，事主要求退款，旅行社卻辯稱只是對其後報團者提供特別優惠，而非減團費，拒絕退款，事主認為手法取巧。</p><p>葉小姐於3月到美麗華旅遊報名參加5月出發的歐洲10天旅行團，職員提供多項優惠後，團費由14,499元減至12,299元，「佢仲話早報名先有優惠，以後加價唔關你事，減價就會退番差價。」最終葉小姐以12,299元，共三人報名參加此團。</p><p>遲報團費更便宜</p><p>4月初葉的胞妹擬報同一旅行團，向美麗華查詢發現扣除優惠後，團費較她便宜100元，「雖然話團費加咗，但其中即場優惠金額高過我，所以遲報嘅實際團費平咗，我打去美麗華問，佢唔承認『減團費』，加上我冇白紙黑字證明，佢唔肯退差價，我覺得係捉字蝨兼取巧！」<br>美麗華旅遊回覆，葉小姐所報的旅行團費其後加價至14,899元，惟該公司在指定日子，以4月2日復活節長假期為例，因有特別優惠，故當日報名的團費扣除優惠為12,199元，「職員一日對咁多報名人客，會唔會記得有講過，真係考證唔到；通常團費有減都會主動同客人講會退番，但唔係講緊特別優惠嘅價錢，今次唔係減團費，反而係加咗。」<br>記者曾以旅客身份，向美麗華旅遊、康泰旅行社、東瀛遊及永安旅遊查詢，職員均指團費只有越遲報名越貴，甚少機會減團費，若減價則退回差價。<br>檔案編號：0410026</p><p>單據宜列價格保證</p><p>旅遊業內人士表示，不少旅行社經常以越早報名，團費越平的手法招客，旺季時應不會出現遲報減團費的情況，但遇上旅遊淡季，旅行社為促銷成團，會臨時提供額外優惠減價，「部份旅行社標榜越早報越平，之後可能收唔夠人，要促銷，又唔想減返轉頭，所以用優惠變相減價，而唔係減團費。」<br>旅遊業議會指，如旅行社曾註明「團費價格保證」承諾，必須因應團費減價而退回差價，如職員作口頭承諾，旅客可要求於收據上註明，保障權益及避免爭拗。<br>香港旅遊業議會電話：28071199<br>網址： http://www.tichk.org/public/website/b5/index.html </p><p>社會服務<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網上捐款： http://charity.appledaily.com.hk/donate <br>◆各類表格： http://charity.appledaily.com.hk/forms <br>匿名投訴恕不處理。一經投訴，本報保留刊登權利。</p></body></html>