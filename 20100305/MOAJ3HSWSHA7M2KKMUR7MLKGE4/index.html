<html><header><meta charset="utf-8"><title>高清行人路之時尚時裳：漆咸解讀潮人DNA</title></header><body><h1>高清行人路之時尚時裳：漆咸解讀潮人DNA</h1><p>小記最近行厭尖沙嘴，只因到處新商場林立，零個性地標包圍整個地區，行完一棟，走去隔籬，又是一棟只換了殼的新廈，救命！所以上司下令要報道尖嘴街頭店，不如為小記叫定白車。好彩金馬倫道尾，出現新場「DNA」，比起連鎖店商場更有自家DNA。<br><br>記者︰吳美美<br>攝影︰譚盈傑<br>Model︰KathyCheung@Starzpeople</p><p>3.13正式開張</p><p>小記承認有偏見，全賴商場太多，令經常要行街的我們感覺太悶太侷促。先聲明，位於金馬倫道與漆咸道南交界的三層DNAGalleria，其實都是新商場，但以自家小店居多。經小記私下行過三次及公關帶過一次，可以斷定，這個場，有得諗喎！大圍來說，每一層無好詳細地分地段地界，可能呢間賣狗仔衫，隔籬就賣自家手作，亦都係呢種不斷有驚喜的「混雜感」，令小記心生好感。留意，3月13號正式登場！</p><p>a.DNAGalleria：漆咸道南61-65號1-3樓/23127134</p><p>手作仔排隊展覽</p><p>Playground屬手作人店舖，是小記的「飛佛」，暫時店內有50個創作單位，多為在職人士（仲以為學生會多啲），店小小但內藏乾坤。另闢位置作展覽，每兩星期換畫，輪候展覽名單已排至12月。現時正展覽本地設計師LamPei作品，以紙糊公仔為創作重點。<br><br>Playground：DNA214B-E舖
</p><p>碎花姊妹幫</p><p>這是一間女生都會投注目禮的小店，主打依然是自家製品，但由兩姊妹主理，基本上袋款都是自家製，裝飾睇到有心思，唔會因為店小小放軟手腳。總括︰碎花布對女生吸引力係超強的！<br><br>ni.cokara：DNA206D舖/96826368
</p><p>罕有銀器維修</p><p>大大隻「銀器維修」四隻大字吸引小記，家陣仲邊有人做維修？主因需求太少，但店主之一Ivan仍然照做。場內主力銀器，皮袋做伴菜。銀器設計好得意，熱賣的花花擺設、12生肖鏈墜，仲有耳環都好值得入貨，而佢個水龍頭耳環、茶煲鏈墜都好可愛！<br><br>Silversmith：DNA204AB舖/28823772</p><p>街坊Guide你<br>水晶掛帥USB</p><p>上一樓電梯就會見到成間閃令令嘅「Mixx」，無論USB、耳筒、鎖匙扣、頸鏈都是閃令令。家陣USB形狀款式超多，Mixx主打閃石都算啱女士口味。<br><br>a.Mixx：DNA113C舖/23692020</p><p>豹紋粉絲必到</p><p>唔使問，一眼就知呢間係只賣豹紋產品嘅專一店啦！姑勿論豹紋hit與否，始終有班死硬粉絲，希望呢度可以滿足你哋啦……暫時。<br><br>a.Moonshiny：DNA207A舖/27707018</p><p>ALENA是一間平靚正的「貼身用品」專門店，Model最鍾意行，歡迎上樓參觀。<br><br>b.ALENA：加連威老道24A舖/27219093</p><p>百利唔只賣婚紗，仲有激多款的襪子專門店HoneyBee。<br><br>c.HoneyBee：百利商業中心1樓30號舖/23175876</p><p>chapel'在加老威已有三間分店，這間最新兼賣男裝。<br><br>d.chapel'：加連威老道75號地下/23696000</p><p>利時不只純賣時裝，仲有一間「Phonky」專賣iPhonecase嘅小店，價錢由$198-$2,000不等。<br><br>e.Phonky：利時商場1樓105號舖/27231689</p><p>嘉蘭圍內有間精美的牛仔褲專賣店miner49er，屬加州品牌，於上年11月開業。<br><br>f.miner49er：嘉蘭圍3-5號地下/23113083</p><p>加連威老道地標之一ICEFIRE結業，將搬至附近4月中再開業。<br><br>g.ICEFIRE：漆咸道南地舖111-113號</p><p>「到尖沙嘴多數行加連威老道，必行會係chapel'，家都着緊，因為衫款幾有特色，而且真係平。」</p><p>「會去TakeFive啦，因為多限量日本牛仔褲，而且地道品牌都有。」</p><p>「通常尖沙嘴有嘅款式，銅鑼灣都會有，但就平啲，而ALENA係經常去，因為leggings款式真係多。」</p></body></html>