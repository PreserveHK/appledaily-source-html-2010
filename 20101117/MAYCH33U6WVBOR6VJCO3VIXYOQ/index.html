<html><header><meta charset="utf-8"><title>中環在線：馬時亨、梁錦松公開互揼 - 李華華</title></header><body><h1>中環在線：馬時亨、梁錦松公開互揼 - 李華華</h1><p>「肥馬」馬時亨同「阿松」梁錦松兩個前高官兼同學仔公開互揼？係揼，之不過係揼骨！<br>萬威（167）喺國金一期嘅OregonScientific旗艦店噚日開幕，老闆陳煒文請嚟老友肥馬、阿松、「洗手之后」董太、「豪嫂」廖碧兒同王䓪鳴剪綵。點解陳老闆咁把炮請得到兩位前高官撐場？聽老闆娘講，陳生同兩位係朋友，同埋兩位係佢哋大客仔咁話……<br>肥馬噚日異常風騷，主人家都未到，肥馬同阿松晨早已經現身，滿場飛請纓做咗半個東道主，向大家喪Sell啲產品，仲拉埋阿松做示範，佢就坐喺按摩椅上，阿松就用個按摩槌幫佢揼骨，肥馬話前財爺為人民服務，其實係想練好揼骨技術，夜晚服侍老婆伏明霞喎！<br><br>李華華<br>mailto:LiWaWa@AppleDaily.com</p></body></html>