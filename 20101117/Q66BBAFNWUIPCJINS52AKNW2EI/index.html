<html><header><meta charset="utf-8"><title>穿衣大迷信　陸永：淺藍旺我</title></header><body><h1>穿衣大迷信　陸永：淺藍旺我</h1><p>關於衣着，天熱少布天冷添衣，是生存的基本知識。要進修配襯之道，有人上jakandjil或Satorialist向SnapShot取經，亦有人誓死效忠藤原浩，不過潮人陸永話穿衣梗係要問過玲玲先，依五行顏色襯衫最穩陣！跟《VOGUE》跟《HUGE》買衫？不如買本生肖運程先啦老友！<br><br>記者：吳允冲<br>攝影：譚盈傑</p><p>6wing藍色催旺</p><p>咪以為陸永淨係識得講笑，潮人外表下，佢唔止要將風水拎出嚟rap，跟得麥玲玲師傅多，就連生活細節都要參考玄學。他五行屬火，揀衫最注重顏色，「我最鍾意淺藍色，越淺越好，玄學上旺我多啲，因為我屬火，要啲水嘅嘢嚟催旺，其實我平時着衫都係藍、淺藍、白色為主，基本上所有Tee都係白色！」陸永身上將於月尾推出的collectpoint自家品牌羽絨，雙面顏色，男女裝各五色，包括藍、黑、綠、橙、粉紅等，襯盡五行顏色都得！其實羽絨也不一定只可襯Tee咁casual，學陸永西裝搭羽絨mixandmatch一樣得啫！</p><p>On6wing：<br>collectpoint紫色羽絨$799、HARE黑色西裝褸$1,679、紫色條子恤衫$639、黑色西褲$799及黑色高筒鞋$1,099<br><br>OnCilla：<br>collectpoint粉藍色羽絨$799、Heather白色Top$389、淺藍色牛仔褲$589及啡色Boots（Model'sOwn）</p><p>On6Wing：<br>collectpoint朱古力色羽絨背心$699、HARE棗紅色cardigan$469、格子恤衫$639及黑色長褲$759<br><br>OnCilla：<br>collectpoint灰色針織上衣$489、Heather黑色背心$189、AnimalPrint短褲$539、毛毛短襪套$289及短boots$689</p><p>＊collectpoint所有羽絨產品將於11月尾有售。</p><p>樂瞳熱命人懼寒</p><p>生於七月的樂瞳，照蘇民峰所說是「熱命人」，怕凍忌冷似乎係天生，樂瞳：「我本身真係好怕凍！平時返公司拍劇一定會着好多衫，仲會帶定暖手包、飲熱嘢來保暖！Scarf更加係必備，有時要着啲小布嘅衫，仲要喺身貼好多暖包。」但她一方面怕凍到死，一方面又好期待冬天的來臨，為的是熱鬧又熱騰騰的打邊爐！至於冬天襯衫，最緊要colorful：「冬天着咁多衫，鮮色羽絨會好睇啲，因為顏色有對比會特別好多，唔使成日黑白灰咁悶。」個子嬌小的Cilla一向鍾情日式layering打扮，不過她坦言對於襯衫無信心，與其亂襯一通，不如在boutique內成套襯好買走更實際！</p><p>入冬必備斗篷</p><p>接連示範了3款冬裝，Cilla最愛英倫校園Look，「以前套校服唔靚，家着番覺得好滿足！」玩學生感覺以外，由日本團隊設計的Heather今季亦推出不少斗篷，適合當下入秋天氣，日間可以薄身cardigan上陣，到夜晚轉冷加件斗篷便足夠。男裝方面HARE和Rageblue齊集冬天必備的leatherjacket、dufflecoat、knitwear等，學o架仔玩layering穿衣之道，加埋靚色羽絨，冬天暖笠笠。</p><p>查詢：<br>collectpoint、Heather、HARE（29727885）<br>銅鑼灣世貿中心wtcmore1樓P102號舖<br><br>Rageblue（28318542）<br>銅鑼灣Sogo308A</p></body></html>