<html><header><meta charset="utf-8"><title>對泛民「破冰之旅」不存期望陳日君：中央綁死　普選無出路</title></header><body><h1>對泛民「破冰之旅」不存期望<br>陳日君：中央綁死　普選無出路</h1><p>【本報訊】公投之後，何去何從？天主教香港教區榮休主教陳日君樞機認為，在中央的「緊箍咒」下，普選之路只有「死路一條」，他對中央與主流泛民主派的「破冰之旅」不存期望，「因為我哋期望嘅嘢，根本遠遠超過家可以見到嘅嘢。」他認同民主黨元老司徒華，認為泛民必須否決「爛方案」，否則將成「千古罪人」。<br>陳日君樞機昨日到彩虹邨天主教英文中學與中學生對談，連日來奔波香港、意大利兩地的他聲音嘶啞，不少學生問到公投後的香港局勢，他直言公投結果「麻麻哋」，「不過都唔算少（選票），唔錯嘅成果，喺中央打壓下，算係好唔錯。」他希望公投過後，泛民主派可以更團結爭取普選，不要向爛方案讓步，又提醒學生要登記做選民。<br>對於政府帶頭不投票的做法，陳日君表明「好難同意」，「因為呢次係補選，係喺冇公投制度下嘅一個表態；既然合法，政府不能阻止，亦都應該出嚟投票，你畀佢進行，又否認佢合法，係唔合理。」</p><p>指立會應否決爛方案</p><p>他其後接受記者訪問稱，對中聯辦與普選聯的「破冰之旅」不存期望，「你信佢呀？我希望我錯，但我真係冇乜信心。」他又說：「到家我覺得佢哋仲談判好偉大囉，即係我覺得好難樂觀囉，因為我哋期望嘅嘢，根本遠遠超過家可以見到嘅嘢。」<br>他慨嘆現時爭普選已走入「死局」，「佢（中央）2004年唔單止釋法，仲做咗個決定，將我哋綁死o架喇，如果佢唔推翻嗰啲決定呢，冇出路呀，佢從來都冇話佢啲決定可以改o架喎，家死路一條。」<br>問到立法會是否應該否決「爛方案」，「梗係啦，否決佢，就等全世界知道呢度就係冇民主囉，否決佢囉點啫，咪睇2017點囉，係佢自己話今次否決咗都唔等於下一次唔可以得到普選吖嘛，咪等下一次囉。」他認同司徒華的說法，若民主派中人接受這個方案，將成民主千古罪人。<br>陳日君不擔心政府把政改無寸進的責任再次推到泛民身上，「睇吓班民主派有冇頭腦、有冇勇氣啫，（這個方案）係完全冇嘢畀我哋嗰陣時，唔通我哋就投降咩。」</p></body></html>