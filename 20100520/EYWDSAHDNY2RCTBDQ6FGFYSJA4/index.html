<html><header><meta charset="utf-8"><title>魚缸暴炒族：有線乾升　有閒錢先買 - 方星俠</title></header><body><h1>魚缸暴炒族：有線乾升　有閒錢先買 - 方星俠</h1><p>德國禁止無貨沽空，咁樣做好似有計咁款，但查實另一角度即係反映歐洲幕後可能有更大利淡消息，只係唔知點爆，所以先會咁樣出招。換言之，有關舉動似乎欲蓋彌彰。德國咁做係咪好心做壞事？外圍全線散晒，港股不能倖免。<br>內房股綜觀而論算係硬淨，奈何客觀環境唔就，想彈都有心無力。遠洋地產（3377）低收5.26元，跌6.7%，表現可謂認真失禮！唯今之計，只能按原定策略行事，股價一穿全年低位就打靶，抹眼屎乾淨盲。<br>似乎今年5月份難逃「五窮」，踏入6月份又係四年一度世界盃，睇怕唔少散戶情願賭波好過炒股。擁有世界盃獨家直播權之有線寬頻（1097），昨成逆市奇葩，股價倒升5%，高收1.22元，不過成交量就好細，只係27萬股左右，只屬「乾升」格局。<br>有線去年蝕4100萬元，世界盃雖然好睇，但唔保證令公司賺大錢，炒有線最大誘因其實在乎會否獲注九倉電訊？有閒錢不妨買來擺中線，獲利目標1.8元。<br>方星俠</p></body></html>