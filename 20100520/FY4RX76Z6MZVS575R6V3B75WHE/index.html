<html><header><meta charset="utf-8"><title>中環在線：交易員盤滿缽滿　高盛客輸錢 - 李華華</title></header><body><h1>中環在線：交易員盤滿缽滿　高盛客輸錢 - 李華華</h1><p>雖然官司纏身，但上季度高盛交易員每日賺超過兩億，成為華爾街最賺錢投資銀行。咁散戶如果跟高盛嘅建議進行買賣，係咪一樣可以賺到盤缽滿盈呢？到目前為止，係唔係嘅。<br>彭博資訊最近做咗個統計，「2010高盛首選推薦」中的九大投資主題（見表），如果照買，其中七樣依家都仲輸緊錢！好似高盛之前推薦買波蘭元沽日元，輸咗14%；跟佢買香港上市嘅中國企業，同埋買英鎊沽紐幣，兩樣分別輸9.4%同埋9.8%。<br>嘩，自己賺大錢，投資者就輸錢，點樣解釋先？高盛總裁兼首席營運官GaryCohn話，高盛交易員嘅利潤大部份嚟自買賣差額（bid-offerspreads），並唔係坐盤交易（proprietarytrading），即係同客戶對賭。<br>呢啲建議係嚟自高盛嘅研究團隊，同交易部門無關，推薦有效期為一年。其實高盛研究團隊09年嘅表現好好多，11個建議有9個賺錢。希望高盛嘅建議喺今年餘下日子發力狂追，收服失地。<br>如果唔係，交易員賺錢，客戶輸錢，我係客戶都唔高興啦！</p><p>2010高盛TOP9投資推薦</p><p>‧押注標普指數波動性<br>‧看好俄羅斯<br>‧買英鎊沽紐幣<br>‧押注兩年期英國利率與澳洲一年遠期利率息差由268.5點子縮至150點子<br>‧買茲羅提沽日元<br>‧建議買入印度盧比、印尼盾、人民幣、澳元、波蘭茲羅提等一籃子貨幣<br>‧押注反映西班牙及愛爾蘭債務的CDS走勢收窄<br>‧看好土耳其的強勁增長<br>‧看好中國<br><br>李華華<br>mailto:LiWaWa@AppleDaily.com</p></body></html>