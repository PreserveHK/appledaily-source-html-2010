<html><header><meta charset="utf-8"><title>馮仁昭四圍超：台大G奶搶攻港男心 - 馮仁昭</title></header><body><h1>馮仁昭四圍超：台大G奶搶攻港男心 - 馮仁昭</h1><p>繼台灣32E童顏巨乳郭書瑤（瑤瑤）之後，香港BMA將再力捧巨胸台灣妹、擁有34G震撼上圍嘅台大校花楊伊湄，勢要一舉攻陷宅男市場。<br>馮仁昭聽聞香港BMA博美集團同台灣嘅種子音樂結盟，組成博美種子（bmaseed），主力拓展大中華市場，嚟緊下周六（29日）喺澳門威尼斯人度假村酒店舉行大晒冷式記者會同音樂會，到時中港台韓各地藝人，包括曹格、周麗淇、陳貝兒、Soler、溫嵐同韓國組合F.CUZ等都會出席表演。來自台灣嘅楊伊湄會同陳貝兒一齊做司儀，仲有機會同瑤瑤同台演出㖭！</p><p>身材勁過瑤瑤</p><p>現年23歲、擁34G嘅台灣美少女楊伊湄，啱啱喺台灣大學畢業，主修國際企業系，佢不時化身電玩展索爆showgirl，憑住甜美笑容同驕人身段，贏盡宅男愛戴。佢讀高中時仲係演講比賽嘅常勝軍，能操一口流利英語，加入娛樂圈最有興趣做主持人工作。<br>BMA藝人管理部助理總經理陳小姐噚日話楊伊湄樣靚外形好，又有學識，會訓練佢做全能藝人，至於楊伊湄身材勁過瑤瑤，怕唔怕自己人打自己人？陳小姐話：「身材係好易令大家將佢哋聯想埋一齊，瑤瑤喺香港同台灣已經攻佔咗啲少男心，但楊伊湄可能會有唔同嘅方向。」</p><p>楊伊湄
</p><p>年齡：21歲<br>三圍：34G、26、35<br>身高：5呎4吋<br>體重：104磅</p></body></html>