<html><header><meta charset="utf-8"><title>過氣情敵恨做爸爸小春眼紅鋒芝勤生仔</title></header><body><h1>過氣情敵恨做爸爸<br>小春眼紅鋒芝勤生仔</h1><p>陳小春與鄭伊健主演的電影《飛砂風中轉》前晚舉行首映禮，小春舊愛張栢芝的丈夫謝霆鋒低調捧場，到場即拿手機大晒初生兒子Quintus的照片。幸好小春已有愛妻應采兒，故可大方稱讚過氣情敵生兩個仔相當威，又坦承恨生仔。</p><p>陳小春、鄭伊健和葉璇主演的新片《飛砂風中轉》前晚在會展舉行首映禮，農夫成員C君、劉浩龍及曾國祥都有到場，謝霆鋒與陳奕迅（Eason）低調捧場。</p><p>霆鋒大晒細仔靚相</p><p>霆鋒雖不接受訪問，但在後台拿出手提電話開心地向友人展示初生兒子Quintus的照片，又扮兒子的可愛表情，後來Eason接受訪問，表示沒有去探望BB，他說：「霆鋒有畀相我睇呀！」<br>作為栢芝的舊情人、霆鋒的過氣情敵，陳小春現與老婆應采兒非常恩愛，故被問到是否羨慕霆鋒生兩名兒子，小春大方說：「正常都羨慕啦，佢咁叻，一生生兩個仔，生多兩個女仲好㖭！」何時輪到小春做老竇？他笑說：「聽晚囉！」有人笑指「造人」也不是馬上能生，小春笑說：「做都要有時間o架，唔係講就生到o架，我係想生仔，唔係結婚嚟做乜？」</p><p>葉璇享受揑小小春</p><p>小春談到在戲中被葉璇揑下體的戲份，他笑謂已向老婆備案，又說：「佢今日唔喺香港呀。」<br>葉璇表示揑到的只是小春裝在褲襠的紙巾，因此並不尷尬，她笑說：「小春蝕底啲，我着數o架，希望導演畀多幾場呢啲戲我拍，等我享受吓啦！」<br>伊健被問到前女友梁詠琪早前甩拖，他似不知情說：「係咩？」問他可會問候舊情人？他說：「睇有冇機會啦！」他承認二人甚少聯絡，並說：「做嘢都冇乜撞過，佢好少喺香港工作，我會祝福佢。」<br>採訪：張俊銘　攝影：陳慧安</p></body></html>