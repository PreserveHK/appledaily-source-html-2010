<html><header><meta charset="utf-8"><title>$8,399藍光Notebook　炮製平民影院</title></header><body><h1>$8,399藍光Notebook　炮製平民影院</h1><p>配置Blu-ray嘅手提電腦，選擇唔多，好似Toshiba就只係出過一部QosmioF60，但售價過萬，貴到飛起！好彩，新出呢款L650平一大截，機價僅$8,399，最重要可煲高清影片，還支援燒錄功能；就算唔駁HDMI落大電視，靠本身隻15.6"靚芒，一樣可自製平民化影院。<br><br>記者：陳國輝<br>攝影：林栢鈞<br>Model：Moonie@Jacso<br>鳴謝：華仁影音</p><p>睇《MiniConcert》無Delay</p><p>處理器仲未去到最高級別i7？唔緊要！買得L650，都係想屋企多部影音器材啫！呢部Notebook配置IntelCorei5-460M處理器及2GBDDR31066MHzRAM，最重要佢內置一張獨立顯示卡ATIHD5650。講埋一大堆規格，即係點先？若然用嚟玩3DGame，應該無問題，但最大用途係以睇碟為主，皆因顯示卡已內置1GB視像記憶體，更支援DirectX11，即係話，不論播高清電影，抑或處理3D圖像，都係順到無得彈！<br>實際又係咪咁？我哋搵咗隻學友《MiniConcert》藍光碟測試。講真，由入碟到出畫面之間，撈咗差不多10幾秒，真係唔算快囉！但到正式睇片，佢就變成另一個人，畫面好順唔窒，聲畫亦無甩嘴，睇電腦芒畫質始終唔清楚，最後，我哋搵咗部32"iDTVPanasonicTH-L32S25H，駁HDMI去測試輸出後嘅效果，結果都無令人失望，聲畫俱佳，亦無Delay問題。</p><p>50GB藍光燒錄超大食</p><p>留意番L650硬件，最勁係個640GBHDD。可能你問，要咁大容量做乜？既然係煲碟專用Notebook，梗係用嚟收納一大堆視頻檔案啦！但假如連640GB都唔夠用，查實佢仲內置燒錄功能，係50GB雙面嗰隻，最啱梗係BackupVideo或者收藏照片啦！</p><p>駁電視睇畫質</p><p>機身逐處睇</p><p>Profile</p><p>處理器：IntelCorei5-460M<br>記憶體：2GBDDR31066MHzRAM<br>系統：Windows7HomePremium<br>屏幕：15.6"HDLED<br>硬碟：640GBSATA<br>光碟：Blu-rayRW<br>端子：HDMI、USB2.0×3、RGB、6合1讀卡器<br>體積：380×250×34.65mm<br>重量：2.6kg<br>查詢：其士（29533555）</p></body></html>