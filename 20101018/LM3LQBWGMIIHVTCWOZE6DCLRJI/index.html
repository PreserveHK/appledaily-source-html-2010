<html><header><meta charset="utf-8"><title>讚阿Sa勇敢華仔自認戀事低材生</title></header><body><h1>讚阿Sa勇敢<br>華仔自認戀事低材生</h1><p>今年是劉德華入行30周年，在娛圈可謂歷盡高低起跌，不過最哄動的莫過於去年被本報獨家踢爆和朱麗倩秘密結婚一事。昨日華仔為新碟封街搞簽名會，被問到曾合作拍戲的蔡卓妍（阿Sa）有否請教他如何處理和陳偉霆公開戀事時，華仔不但大讚兩人勇敢，還直認自己在這方面是低材生。</p><p>劉德華昨日在黃埔為新碟「unforgettable」舉行簽唱會，現場有逾千fans圍觀，場面哄動。活動上安排了五位小朋友分別扮演華仔在電影和唱片的打扮，他們的造型十分有趣，逗得華仔哈哈大笑，華仔更發揮慈父本色，彎腰替小朋友整鞋扣，而且更不時替他們抹汗和撥頭髮。</p><p>打美白針去疤</p><p>談到華仔日前在台灣接受訪問時，承認曾經注射美白針，華仔摸摸鼻子說：「其實我之前都講過好多次，只係冇寫，估唔到家會有人再問，嗰次係我廿幾年前喺台慶表演翻觔斗整傷個鼻，家庭醫生叫我打支針退疤，嗰次之後已經冇再打。」被記者笑指為整容始祖的華仔，問到有否留意近期有不少女藝人疑似整容？華仔笑說：「我唔睇報紙雜誌o架喇，不過我身邊啲朋友個個都好自然。」
</p><p>「唔識點教佢哋」</p><p>對於近日蔡卓妍與陳偉霆公開戀情一事，華仔坦言覺得他們勇敢，問到阿Sa有否向他請教怎樣處理時？華仔說：「冇呀，我相信佢哋係經深思熟慮先會公開，佢哋識得點去處理，我唔識得點教佢哋，我喺呢方面係低材生，總之我希望佢哋幸福。」至於最近有周刊為他澄清太太朱麗倩未有BB一事，華仔尷尬地說：「我知你哋關心我，順其自然喇！我希望大家唔好問，適當時候會講。」<br>採訪：何慧斯　攝影：仇志德</p></body></html>