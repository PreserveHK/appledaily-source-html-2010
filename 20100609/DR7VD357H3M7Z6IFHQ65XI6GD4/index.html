<html><header><meta charset="utf-8"><title>熊黛林迷Dior露恨嫁心</title></header><body><h1>熊黛林迷Dior露恨嫁心</h1><p>名模熊黛林（Lynn）永遠推崇的classic，與其東方臉孔最perfectmatch。奉行七分classic、三分stylish的她，每季must-buy手袋，Lynn曾為心儀的手袋專程飛到外地購買，務求要早買早用。作為Dior粉絲的她更專一地愛上其簽名式的LadyDior手袋，尤其欣賞經典的Cannage菱格圖案，更以擁有Dior的婚紗為目標。</p><p>熊黛林與法國時裝品牌Dior甚有淵源，她多次以Dior戰衣行紅地毯，性感美艷成為tobeseen美人兒，難怪她自認是品牌的忠心粉絲，她說：「佢哋啲衫剪裁好到不得了，自己屬於瘦身形，要着啲好有線條比例嘅衫先高貴又性感，佢哋晚裝着出嚟好classy隆重，恰到好處，令人行每一步都有自信。」</p><p>最愛鱷魚皮</p><p>問最想擁有Dior甚麼項目，Lynn即高八度，毫不猶豫地說：「一定係婚紗，之前佢哋運過一件婚紗嚟香港做展覽，靚到嘩一聲，你就明白一個couturier嘅細緻工藝，令自己更加愛上時裝，我知道一定好貴，不過真係好想擁有。」時裝箴言？Lynn以classic為座右銘說：「自己個樣比較東方，比較要襯classicitem，唔可以太激，不過都會試新嘢，可能classic同新嘢比例係7比3，你睇AudreyHepburn（柯德莉夏萍）嘅LittleBlackDress造型，經典唔過時，係everbeauty，係每個女仔嘅學習對象。」<br>談到時裝item的排位，Lynn即搶答：「我好捨得買手袋，試過香港冇貨，飛去第二個國家買，畀多幾千蚊都要擁有。」Lynn更大讚LadyDior手袋，她說：「係一個classicdesign，菱格圖案更加係Dior嘅經典中經典，又唔過時，可以當係珍藏，黑色鱷魚皮更加係我favourite。」多色的LadyDior，由淺藍、啡到綠色，Lynn說：「喺classicbag加新顏色元素，就係一個magictwist。」</p><p>高踭鞋好友</p><p>此外，五呎十吋高的Lynn表示高踭鞋是其魔衣櫥中的第二最愛，她說：「高踭鞋係女仔嘅好朋友，我至少要着5cm高踭，就算個人幾高，着咗高踭鞋隻腳比例完全唔一樣，更修長更纖瘦。」</p><p>秋色Lady</p><p>LadyDior手袋依然是今個prefall系列的聚焦，於95年面世、靈感來自拿破崙三世座椅的Cannage菱格圖案，以及D-I-O-R字樣的吊charms細節，當年由法國總統夫人希拉克送贈到訪的英國王妃戴安娜，當DiormeetsDiana，便造成了LadyDior的傳奇經典。這個prefallLadyDior加添了不少秋色，如藍、啡色到卡其軍綠色皮革，而military元素的揹袋DDior，重身的輪廓，袋前身用上織格Cannage圖案及卡其軍綠和米色等，貫徹Dior的DNA。</p><p>幸運百合</p><p>Dior的配飾，有猛人入主，曾領導過LV服飾珠寶部門的CamilleMiceli加盟出任配飾創作總監，頭炮以Mr.Dior視為幸運之花的鈴蘭百合為靈感，推出Diorchester系列，採用塗層金屬配誇張手法設計出chunky的頸飾和手鐲等，都是極具視覺美學。</p><p>採訪：RitaLeung<br>攝影：ChenWaiOn<br>化妝：KatherineTsang<br>髮型：PiusChanofLeSalon</p></body></html>