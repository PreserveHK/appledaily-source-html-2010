<html><header><meta charset="utf-8"><title>誕Twins一周　帶六磅大孖歸家黎姿谷奶出院掛住四磅細孖</title></header><body><h1>誕Twins一周　帶六磅大孖歸家<br>黎姿谷奶出院掛住四磅細孖</h1><p>39歲的黎姿上周六為富商丈夫馬廷強剖腹誕下孖女，留院一星期後，昨日她在逾10名保鑣護航下出院。產後首次露面的黎姿雖然身形腫脹且谷奶升cup，但精神飽滿兼笑容滿面，她透露體重逾六磅的大孖已被送返家中，至於現時重約四磅的細孖則仍需留院，因而令她十分掛念，又指只要身體狀態許可，必定親往醫院探望細B。</p><p>黎姿上周六在舊山頂道嘉諾撒醫院剖腹誕下孖女，其53歲夫婿馬廷強當晚親自向傳媒報喜，指大孖重六磅多，細孖則重三磅多，太太兩至三日後便可出院，結果黎姿卻要留院一周，據知是因她開刀取孖B傷口較大，其次是細孖要瞓氧氣箱，她不捨細B故留院多幾天。</p><p>夫派逾10保安護駕</p><p>馬廷強日前曾指細孖足五磅後便可接返家中，其後無綫高層樂易玲指細孖體重已達四磅，不過昨日仍未能隨母親一起出院，黎姿始終初為人母，即使昨日出院返家也難免心繫細女。<br>黎姿產前體重勁升達180磅，產後的她昨日淡掃蛾眉首次亮相，現場見她精神飽滿，但身形仍然腫脹，胸部因谷奶升cup，令穿白色低胸裙的她更見身材出眾，她頸上戴着十字架鑽鏈，但沒有戴上鑽戒。雖然馬廷強昨日沒有現身陪太太出院，但安排了10多名保鑣在場維持秩序，樂易玲近3時到達醫院，未幾黎姿便由樂易玲、護士及保鑣等陪同下步出醫院正門，接受在場半百記者訪問。<br>笑容滿面的黎姿先主動向記者說：「大女返咗屋企，細女要遲啲。」BB飲人奶還是奶粉？她說：「兩樣都會做。」<br>細女仍要留院，黎姿豈非要寓所醫院兩邊走？她即說：「身體狀態可以嘅話，我會返嚟睇細女，因為我太掛住。」BB是否已改名？她謂：「暫時未，呢啲一切由我先生負責。」</p><p>暫未考慮追多個仔</p><p>訪問期間黎姿一直笑不攏嘴，即使身邊護士欲拉她上車，黎姿也繼續逗留受訪，問她會否追多個囝囝時，她笑說：「暫時未諗住。」她又透露丈夫已在家中湊大孖，至於會否與家人用膳慶祝孖B出世？她只說：「我哋都要食飯嘅。」其胞弟黎嬰是否已見過孖B？黎姿說：「未住，遲啲啦，多謝你哋，辛苦晒，你哋咁多日等我，唔好意思。」<br>之後黎姿在一眾保鑣護送下登上價值約140萬的黑色寶馬名車，再在保鑣車護航下直返蘭心閣豪宅。<br>此外，黎姿前男友黃玉郎昨日現身會展動漫節，問他知否黎姿生BB及會否戥她開心時，他一概避談，只說：「私人事唔講啦。」<br>採訪：藍文浩<br>攝影：楊浩賢、彭琮然</p><p>相士話：天生富貴命</p><p>黎姿上周六（24日）誕下孖女，堪輿學家楊天命昨指當天是財氣日，馬家孖女一出生便旺父母，尤其旺父，是天生有錢人命，小時候已行讀書運，一生行不到剋夫運。又指孖女生於夏天，姓名中宜有水字或三點水。<br>堪輿學家麥玲玲卻指孖女屬木，生於熱天的木要有水，兩女命水已夠，宜有更多木，改名以草花頭或木字旁較佳。她指孖女與母親感情甚佳，一生平穩向上，讀書叻，有機會出國升學，將來可做律師、醫生及專業人士。雙生兒命格相近，但算命以一人為主，兩人對分，命運軌迹相同，但稍有分別。大孖較具家姐風範，細孖較精靈及牙尖嘴利。</p><p>娛樂資料庫：孖仔孖心肝</p><p>去年結婚的黎姿，日前為丈夫誕下一對孖女，其實不少明星名人也曾生過雙胞胎甚至三胞胎。</p><p>湯鎮業	與前妻姜坤育有一對孖仔，現任太太鄒文靜於08年誕下孖女。</p><p>翁為德	2003年在美國為丈夫鄒兆龍誕下孖仔，大孖取名昊駿（Kian），細孖叫昊曦（Kaden）。</p><p>鄧梓峰	孖仔松暉（Justin）及柏暉（Matthew）於98年出生。</p><p>張之亮	其妻於95年為他誕下三胞胎，長子英名文叫Eugene、二子Matthew及幼子Jeremy。</p><p>陳婉珍	三姨太於90年為賭王何鴻燊誕下龍鳳胎超蓮及猷啟。（左圖）<br><br>何琍琍	76年誕下孖女趙式平和趙式和。（右圖）</p><p>梁洛施	上月底為男友李澤楷誕下孖仔。<br>吳家樂	太太周蕙蕙於08年為他誕下孖仔。<br>林建岳	前妻謝玲玲為他誕下一對龍鳳胎。<br><br>資料來源：《蘋果》資料室</p></body></html>