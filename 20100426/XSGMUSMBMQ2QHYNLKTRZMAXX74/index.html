<html><header><meta charset="utf-8"><title>Kodak巨芒DC　搓上Facebook</title></header><body><h1>Kodak巨芒DC　搓上Facebook</h1><p>輕觸式設計由手機擴展到DC，今時今日，Kodak才正式開始玩，都未算遲！事關最新型號Slice配備一個超闊3.5"巨芒，勁過晒一班TouchScreen卡片仔，再利用手指搓幾下，就可以掟上Facebook同YouTube，絕對啱後生仔口味o架！<br><br>記者：陳國輝　<br>攝影：梁細權<br>Model：Boo@PureModels</p><p>分享到YouTube</p><p>講開DC拍片然後掟上網，大牌子如Casio、SONY、Samsung等已經玩緊！不過，好多款DC僅支援YouTube格式，拍完片返到屋企，仲要將File過落電腦，然後再Upload上網，認真唔方便！最好方法，當然直接由DC經WiFi上網，然後立即Send上去，但內置WiFi嘅DC又唔算多，就連KodakSlice亦不例外；佢未至於全「人手」操作，但仍要經過接駁PC，再利用EasyShare電腦程式先做到。<br>係咪好麻煩？見仁見智啦，不過Slice除咗有專用鍵上傳到YouTube，仲可以Send埋去Facebook、Flickr或者私伙Email，都有幾種途徑俾你揀。</p><p>3.5"芒拍住iPhone</p><p>Slice另一個賣點，梗係個超闊3.5"巨芒啦！試過拍埋同iPhone比較，大家尺寸一樣，實力相若，加上全程TouchScreen操作，你直頭當佢係一部電子相簿，一啲都唔過份！不過咁，去到真正示範，即時發現佢同iPhone有一段距離，特別一提係當你用手指揀選某啲功能，一時反應遲鈍，一時準繩度唔夠高，如果玩慣咗iPhone，用用吓隨時會發火o架！</p><p>DetailsSnap</p><p>Profile</p><p>像素：1,400萬　<br>顏色：黑、銀、紫紅<br>變焦：5倍（相等於135mm格式36至180mm）　<br>屏幕：3.5"輕觸式屏幕　<br>拍片：最高720p　<br>光圈範圍：f/4.8-5.2<br>感光值：ISO100-3200　<br>儲存：microSD記憶卡　<br>體積：104×60×17mm<br>重量：158g　<br><br>查詢：Kodak（800901514）</p></body></html>