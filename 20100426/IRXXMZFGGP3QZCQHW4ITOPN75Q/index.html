<html><header><meta charset="utf-8"><title>求驗客手記：英軍夠豪　世盃萬二蚊住一晚 - 求驗客</title></header><body><h1>求驗客手記：英軍夠豪　世盃萬二蚊住一晚 - 求驗客</h1><p>英格蘭贏唔贏今夏世盃就未知，但有樣嘢肯定攞冠軍，就係住宿。英足總對班國腳好似林柏特、泰利、謝拉特同朗尼真係好好，事關佢哋嚟緊喺南非住嗰間叫RoyalMarang嘅五星級酒店，房租每日要成1,000鎊（約1.2萬港元）；但唔係支支參賽隊伍都有咁好待遇，好似林柏特嘅車仔隊友約翰米基爾咁，佢所屬嘅尼日利亞足總就搵咗間每日只需66鎊嘅酒店俾國腳住。至於衞冕嘅意大利，佢哋住嘅酒店LeribaLodge同佢哋一樣有4粒星（意大利贏過4次世盃），每日房租只係83鎊。係人都知英足總超級有錢，如果英格蘭捧到盃，佢哋嘅吸金能力肯定變得更強，所以俾班球員住豪啲，又有乜所謂。</p><p>部份世盃參賽隊下榻酒店</p><p>球隊：英格蘭<br>下榻酒店：RoyalMarang<br>每日房租：1,000鎊<br><br>球隊：德國<br>下榻酒店：VelmoreHotel<br>每日房租：880鎊<br><br>球隊：法國<br>下榻酒店：PezulaResortandSpa<br>每日房租：420鎊<br><br>球隊：巴西<br>下榻酒店：FairwayHotelandSpa<br>每日房租：104鎊<br><br>球隊：意大利<br>下榻酒店：LeribaLodge<br>每日房租：83鎊<br><br>球隊：尼日利亞<br>下榻酒店：HampshireHotel<br>每日房租：66鎊<br><br>註：1鎊折合約12港元</p></body></html>