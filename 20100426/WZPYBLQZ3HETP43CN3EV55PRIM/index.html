<html><header><meta charset="utf-8"><title>五月是法國的　白雪公主跳到來</title></header><body><h1>五月是法國的　白雪公主跳到來</h1><p>非常期待5月來臨，未食五月糉，都可以睇「法國五月」，感受一下法蘭西奔放熱情暖暖身。怕太高深唔識欣賞？Biensurqûenon！（當然不！）就等潮人ArnaultCastel和駐港總領事MarcFonbaustier齊齊推介，話你知法國五月藝術節唔高竇！<br><br>記者：蔡俊業<br>攝影：伍慶泉、陳盛臣</p><p>潮人推齋跳版白雪公主</p><p>談到法蘭西文化，很多港人只會想到紅酒、美食和HighFashion，那真正的藝術呢？潮人Arnault：「我每次返到巴黎同朋友傾偈都係問有邊啲展覽好睇，又或者將會有咩新節目。」法國人參與藝術活動頻繁得有如你我行街煲劇，「每個月至少會去兩、三次，是我哋Lifestyle的重要部份！」所以那怕是只得五、六萬人口的小鎮，「嗰度都會有文化中心，一有表演就會Fullybooked，好平常。」<br>係囉，喺法國就「平常」，換轉時空喺香港就變得曲高和寡了，「香港人會覺得，法國文化就係Highart，着衫要隆重，其實喺法國睇歌劇或者跳舞，同睇戲一樣平常，noneedtodressup。」好了，可以不用穿Couture和踢死兔，但開show徹頭徹尾講法語，我只懂"Letoilets'ilvousplait"——即「廁所喺邊」一句咁大把，唔使睇啦?!Arnault指欣賞法國藝術，很多時不用懂法語的，如他最想推介的節目《白雪公主》（SnowWhite）便是了。</p><p>Arnault's推介<br>1.《白雪公主》</p><p>Arnault：「AngelinPreljocaj擅於在肢體動作、藝術性和故事三方面取得平衡。睇PinaBausch的芭蕾舞劇，我會覺得佢太重概念，一般人要完全明白故事後先會知跳緊乜。相反睇Prejocaj的，就算事前咩都唔知仍會睇得明。」<br><br>日期：14/5、15/5（20:15）16/5（15:00）<br>文化中心大劇院</p><p>2.《法國五月藝術節音樂表演勁旅2010》</p><p>Arnault：「自從九十年代中期DaftPunk等FrenchTouch熱潮過後，Teenagers和WaxTailor等人是新一輩FrenchTouch代表，他們來港演出，我好期待！」</p><p>日期：5/6（18:00）<br>伊利沙伯體育館</p><p>3.《直覺的瞬間》MarcRiboud50年攝影回顧</p><p>Arnault：「MarcRiboud第一次返內地係1956年，睇番佢啲相，見到中國呢幾十年嘅變化，實在好有趣！」</p><p>日期：30/4-16/5（11:00-20:00）<br>大會堂展覽廳</p><p>法國領事：最期待Ciccolini彈蕭邦</p><p>其實要找領事推介「法國五月」有難度，皆因作為搞手，手背係肉手掌都係肉。所以訪問中他一直堅持不會推介任何一個節目。但我想，領事也是人，心中總有取向，曾蔭權都講「親疏有別」啦。所以我最後還是問了：領事，你最期待係邊個騷呢？「個人而言，一定係蕭邦音樂會！」今年是生於法國的蕭邦200歲冥壽，世界各地都有舉辦紀念活動，今次大會邀請國際著名鋼琴大師契可里尼（Ciccolini）來港演出，大彈蕭邦曲目如《夜曲兩首，作品62》和《塔朗泰拉舞曲，作品43》等等，Marc說：「我曾經兩次在法國看過他的表演，一次在米蘭，另一次在巴黎，所以我可算是他的Fans；我覺得他彈琴時那種和鋼琴之間有很強觸感，蕭邦是位很浪漫的作曲家，所以聽Ciccolini的演奏時，會感到他充滿感情，很感動！」香港人咁多人鍾意學琴，其實亦已經證明咗，好多時大家講藝術太高深，都唔係太Makesense，點解會有人淨係學琴，唔會去聽音樂會呢？</p><p>《蕭邦與法國作曲家：三代鋼琴家齊賀蕭邦年》<br>日期：2/5（18:30）、3/5（19:30）<br>文化中心音樂廳</p><p>其他精選</p><p>（1）陶瓷展《雪裏透金共天藍》<br>日期：23/4-13/6<br>時間：9:30-18:00（一至六）、13:00-18:00（日）<br>港大美術博物館
</p><p>（2）歌劇《曼儂》<br>日期：6/5及8/5（19:30）<br>文化中心大劇院</p><p>「法國五月」網址： http://www.frenchmay.com </p></body></html>