<html><header><meta charset="utf-8"><title>炮製機械人對戰場面香港特技師打造《鐵甲奇俠2》</title></header><body><h1>炮製機械人對戰場面<br>香港特技師打造《鐵甲奇俠2》</h1><p>萬眾期待的《鐵甲奇俠2》（IronMan2），本周五（30日）率先在香港上映。原來這部荷李活科幻巨製也有香港人參與幕後的電腦特技製作，身為佐治魯卡斯（GeorgeLucas）主理的IndustrialLight&amp;Magic（ILM）特技公司數碼畫師的JeremyChoi，日前在新加坡辦公室接受本報記者越洋電話訪問，他表示今集的機械打鬥場面比起首集更為厲害。</p><p>扎根新加坡</p><p>香港土生土長的Jeremy，已有7年製作電腦CG特技的經驗，他說：「我兩年前已經到咗新加坡，加入佐治魯卡斯主理嘅LucasfilmLtd分公司IndustrialLight&amp;Magic，曾經為《阿凡達》（Avatar）、兩集《變形金剛》（Transformer）同《星空奇遇記》（StarTrek）等做過電腦特技。」<br>本身很喜歡機械人的Jeremy續說：「今次《鐵甲奇俠2》共有530個視覺特技效果鏡頭，單係我哋呢邊新加坡嘅公司已經負責超過190個鏡頭製作，接近三分一。我哋最主要嘅工作係將角色喺綠幕拍下嘅片段融合到所需嘅背景，仲有好似喺預告片睇到嘅機械人打鬥場面上嘅機械質感同畫面燈光都係我哋負責，會比上集更加仔細。」</p><p>做足7個月</p><p>為了《鐵甲奇俠2》，Jeremy由去年8月開始共花了7個月時間，聯同新加坡超過60名同事一同製作電腦特技，他說：「當中還有兩名同事係香港人。我哋喺呢度工作唔似喺香港有咁大壓力，通常朝8晚5，公司又唔會逼我哋好多OT。魯卡斯唔會干涉其他人工作，我哋上司又唔會畀好多壓力我哋，導演又畀好多指引我哋參考。」<br>採訪：張一明</p></body></html>