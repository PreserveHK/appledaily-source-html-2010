<html><header><meta charset="utf-8"><title>古巨基撐環保　12舊樽換潤唇膏</title></header><body><h1>古巨基撐環保　12舊樽換潤唇膏</h1><p>有心唔怕遲，何況是做好事的心呢？就算錯過了4月22日世界地球日，保護環境還有很多途徑及機會。好似古巨基（古Sir）今次就為Kiehl's親自設計了「舊瓶回收箱」，呼籲有心人將舊瓶回收。古Sir就用設計加行動去支持環保，你呢？<br><br>記者：胡卓琳<br>攝影：周旭文</p><p>今次古Sir為Kiehl's設計的「舊瓶回收箱」靈感是來自早前受地球暖化影響的北極熊，希望藉環保箱上有翼的北極熊能喚醒大家對地球暖化及環境保護的關注。</p><p>當日揭幕活動還有湯怡及JessicaC.，兩位靚女都對環保有自家不同的做法，用慳電膽、花灑沐浴、將舊衫改造等等，各師各法支持環保。</p><p>唔開冷氣撐環保</p><p>人人都講環保，係咪真係有心有力？其實環保絕對可以在日常生活中實現，古Sir就話要以行動支持。「我喺屋企唔會開冷氣，因為我覺得開冷氣對環境的影響很大，自己室內享受卻令戶外環境受損，所以我寧願唔嘆冷氣。」另外，古Sir對時下環保袋都有一番見解：「我覺得家的環保袋太多，根本就唔環保，環保袋一個就夠了。」果然發人心省，令我都開始懷疑自己擁有太多環保袋。<br>想成為環保一分子，由即日起至10月31日，只要購物時自備購物袋或將任何正貨裝Kiehl's或其他化妝品牌之正貨裝舊瓶，交到指定Kiehl's店並投入古Sir所設計的「舊瓶回收箱」之中，即可獲一個印花；集齊12個印花就可以得到Kiehl's王牌最暢銷的「一號護唇膏」乙支。咁着數？我都要儲定空樽行善至得。</p><p>靚面靠女人</p><p>近年古巨基忙歌影視之外，還開設了自己夢想的設計工作坊，忙到咁皮膚依然青靚白淨，究竟有甚麼護膚心得？「沒有特別，講真男人唔會點理護膚，好彩我身邊有好多同事和化妝師的提醒。不過我自己好注重潔面，因為工作關係要化妝，所以我覺得徹底落妝同潔面都十分重要。」難怪別人說男人面子全靠女人。</p><p>紅星撐保育樹林</p><p>Kiehl's環保活動一浪接一浪，最近就搵來荷李活影星JulianneMoore、全球身價最高的當代藝術家JeffKoons、音樂教父兼潮流達人PharrellWilliams，以及一位居住在巴西亞馬遜社區、巴西有機生命莓原產地的小朋友，為巴西有機生命莓抗氧活能爽膚噴霧（$250/180ml）設計4款限量版標籤。產品的全數收益將捐予非牟利機構RainforestAlliance，作保育樹林以維持生物多樣性，及確保生態的持續性。</p><p>古Sir推介：</p><p>1	（左）特效保濕乳液$220/125ml；<br>（右）男士全效潤唇膏$75<br><br>2	（左）男士全效磨砂霜$165；（右）特效保濕潔面啫喱$170</p><p>查詢：21968348</p><p>全城撐環保</p><p>唔知係咪人類越來越怕死，以致世上環保的事越來越多。以下幾個品牌就齊齊Sell綠色、賣環保，大家從不同範疇去支持環境保護，概念同行為都絕對值得支持同尊重。</p><p>買防曬協種樹</p><p>Origins向來都以環境保護為己任。近期就與由美國環境保育組織AmericanForests所設立的教育及活動項目GlobalReLeaf攜手舉辦Plant-A-Tree植樹活動，於全球種植樹木以綠化地球，去年已成功在全球種植超過23,000棵樹。由即日起至5月16日，購買Origins全新白茶抗氧防曬隔離霜，Origins都會幫客人種一棵樹，Shopping同時綠化地球。</p><p>查詢：25768708</p><p>回收空樽慳荷包
</p><p>ABeautyBar旗下包括有JuiceBeauty、Erbaviva、SpaRitual等天然有機護理品牌，他們大力推動環保意識，產品用可循環再用並採用環保大豆印墨等，為地球減少污染的負擔。你只要於4月內憑任何品牌之化妝或護膚品空樽到ABeautyBar，另加購物滿$300就可獲得$30的購物回贈，慳到錢又可令地球變回健康美麗。</p><p>查詢：28335157</p><p>買蠟燭支持飲潔水</p><p>Aveda就與GlobalGreengrantsFund（全球綠色資助基金會）合作，為全球保護本地潔淨水源計劃提供資助。今年Aveda更以經驗證有機的法國薰衣草製造了2010LighttheWay大豆蠟蠟燭，於地球月內發售。如果你付出$130購買地球月蠟燭，Aveda就將100%售賣蠟燭之收益撥捐予該基金。</p><p>查詢：27373026</p><p>b仔環保衣</p><p>講咁多護膚牌賣環保，無理由唔提時裝牌。agnésb.去年已開始推出b.green系列，今季首度在港有售，當中包括服裝及飾物，全部均以環保可循環再造的原料及有機物料製成，讓大家都可一湊這股環保熱。</p><p>查詢：28050678</p></body></html>