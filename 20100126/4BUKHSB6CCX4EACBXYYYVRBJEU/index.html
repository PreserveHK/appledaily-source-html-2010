<html><header><meta charset="utf-8"><title>楊思琦食甜品尋開心</title></header><body><h1>楊思琦食甜品尋開心</h1><p>混血女模Rosemary昨日連走兩場，中午先在中環示範珠寶，下午就趕到尖沙嘴，與楊思琦齊齊以一身清爽白裙，出席泰國餐廳開幕禮，同場還有黎燕珊。</p><p>未諗結婚</p><p>楊思琦開心指近期剪綵工作多，進賬不少，她說：「我都好鍾意飲飲食食，希望可以開間餐廳，尤其係甜品屋，因為人食完甜品會好開心。」她謂昨日聽到偶像安琪蓮娜祖莉（AngelinaJolie）與畢彼特（BradPitt）分手消息，頓感失落，她說：「好可惜，佢哋係金童玉女、完美組合，又有6個小朋友，點解要分開，最影響係啲小朋友，真係世事幻變。」不過有指畢安情變是英國小報虛構。<br>問楊思琦與李永豪拍拖多年，何時拉埋？她說：「未諗，就算結婚都要慎重考慮將來嘅仔女問題。」<br>採訪、攝影：LawWaiMan
</p></body></html>