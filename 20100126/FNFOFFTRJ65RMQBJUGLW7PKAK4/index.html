<html><header><meta charset="utf-8"><title>馮仁昭四圍超三代享天倫　呂麗君冇影　甘比教囡囡嗲大劉 - 馮仁昭</title></header><body><h1>馮仁昭四圍超<br>三代享天倫　呂麗君冇影　甘比教囡囡嗲大劉 - 馮仁昭</h1><p>最近盛傳劉鑾雄女友呂麗君失勢，俾大劉放逐去英國，而大劉啱啱又斥資4.2億購入咗英國伊頓廣場（EatonSquare）一座樓高6層嘅豪華大宅，有傳搵咗呂麗君去收樓。</p><p>心情靚爆</p><p>至於大劉另一女友甘比（陳凱韻）就越嚟越得寵，唔少宴會場合大劉都會帶埋甘比一齊出席，好似前日大劉又同甘比、囡囡秀樺、媽媽、胞妹劉玉珍以及甘比媽咪等人去灣仔福臨門嘆茶享受天倫樂。<br>前日下晝一點左右，甘比帶住囡囡同埋媽咪坐平治抵達福臨門。甘比媽咪一手抱住秀樺，甘比就孭住個手袋又攞住個手挽袋，相信裏邊應該都係裝住囡囡嘅用品。甘比同媽咪一支箭咁走入酒家，大約幾分鐘後，劉老太、劉玉珍以及大劉亦陸續抵達，大劉仲同福臨門門口報紙檔嗰位阿姐打招呼，心情睇嚟唔錯。<br>大劉同甘比嘆茶嘆到下晝2點半左右離開，抱住囡囡嘅甘比，臨上車之前仲細細聲叫囡囡同爸爸講拜拜，真係溫馨。</p></body></html>