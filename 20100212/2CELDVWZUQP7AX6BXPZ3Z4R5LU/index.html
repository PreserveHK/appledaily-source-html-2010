<html><header><meta charset="utf-8"><title>歌詞講MakeLove難抽身蘇永康合唱性騷擾Kary</title></header><body><h1>歌詞講MakeLove難抽身<br>蘇永康合唱性騷擾Kary</h1><p>蘇永康前晚與吳雨霏（Kary）在音樂會上合唱，他竟出言挑逗小師妹，合唱英文歌後竟謂歌詞有「makelove」二字，算是性騷擾，嚇得Kary以大笑來掩飾尷尬，並謂專業歌手不會亂想，但康仔竟說自己無法抽離，完全不怕女友知道會扭他耳仔。</p><p>草蜢、蘇永康及吳雨霏前晚在會展演出《冧歌勁舞閃鑽夜》，各自大唱經典歌，後來輪到康仔與Kary合唱，康仔說：「我第一次同Kary合唱係08年我演唱會時，當時大家唔熟好生硬，但頭先我同佢有身體接觸。」<br>Kary即笑說：「捉下手仔咋喎。」康仔續謂：「我唔慣同80後嘅人咁樣。」</p><p>撐梁漢文走人有理</p><p>二人唱罷一曲《TonightICelebrateMyLoveForYou》後，康仔竟對Kary謂：「我細心咀嚼歌詞後，你有足夠證據起訴我性騷擾，如果我哋唔熟嘅話，因為有一句係講makelove。」Kary聞言即爆笑，並稱：「我哋係專業歌手。」康仔有所暗示的說：「我投入到差啲抽唔到身出嚟。」<br>事後康仔接受訪問，大讚Kary演出水準很好，談到與有鄧走音之稱的鄧麗欣（Stephy）比較如何？康仔說：「Stephy係玉女，似周慧敏，每個歌手都唔應該走音，應盡自己責任。」康仔表示他剛演出也有走音，他說：「時下好易俾人批走音，好似我鍾意嘅謝安琪咁，我唔係鼓勵大家走音，但人係冇完美。」談到好友梁漢文早前在恩平登台遇酒客衝突，他落荒而逃，康仔說：「當時台下好混亂，走係正常，佢啱啱娶咗老婆又想生仔，佢已做到歌手嘅專業態度。」</p><p>蔡一傑生日獲獻歌</p><p>談到情人節，Kary表示只收過父親送的鑽石，男友則只送過首飾，問到求婚鑽戒要幾卡？Kary謂：「隨心啦，但唔代表冇所謂喎。」她謂情人節想陪家人，怎知家人不預她，男友又未約她，故暫未知有何節目。<br>前晚是蔡一傑43歲農曆生日，蔡一智及蘇志威在台上為他唱生日歌，笑謂祝他25歲生日快樂，傑仔事後謂最近忙巡迴，西曆生日是在大西洋城度過，與工作人員吃飯慶祝，農曆新年他們要到拉斯維加斯登台，並順道出席陳小春及應采兒的婚禮，小春曾默認應采兒懷孕，問草蜢賀禮是否送嬰兒用品，傑仔說：「諗吓先啦。」<br>採訪：馬建華<br>攝影：林德雄</p></body></html>