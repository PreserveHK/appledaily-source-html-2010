<html><header><meta charset="utf-8"><title>壟斷市場勢減分店　員工擔心被裁</title></header><body><h1>壟斷市場<br>勢減分店　員工擔心被裁</h1><p>兩大卡拉OK集團合併在即，學者及立法會議員均擔心卡拉OK競爭減少，不再減價或提供優惠，甚至可能加價。合併後更可能重整分店數目，有員工擔心被裁，「以前因為競爭先兩間開喺同一地點，家唔使兩間咁多啦。」<br>立法會議員李卓人稱，有加州紅員工向他透露，現時薪金、福利等安排不變，員工繼續如常上班，但有員工擔心公司長遠會關閉部份分店，「佢哋就會被裁出嚟。」他又說，兩大集團已佔市場逾九成，其餘只有零星小店，員工被裁減後難再搵工；市場被壟斷，消費者也沒有選擇。</p><p>料減價優惠不再</p><p>經濟學家關焯照也說，加州紅及Neway以往競爭激烈，各自減價鬥平，但一間被對方收購後，「即係一統天下」，減價優惠會因競爭消失而不再，「市民梗係冇咁着數o架啦。」他又說卡拉OK市場已不及九十年代，年輕人多寧願留在家中打機上網。<br>本報記者</p></body></html>