<html><header><meta charset="utf-8"><title>美人美白戰　碧兒玉手防曬</title></header><body><h1>美人美白戰　碧兒玉手防曬</h1><p>《天生不是寶貝》一戲感動人心之餘，亦同時引起小記「天生不是白人」的感嘆！如果是「白人」的話，就可以完全skip以下報道，亦毋須未到夏天，就到處張羅一整套美白系列；更毋須好似美國攻打塔利班般長期抗戰……OK，我接受現實，好彩全港有大把女士一齊奮戰，以下包括「甜姐兒」廖碧兒、「靚靚」袁詠儀。<br><br>記者：吳美美<br>攝影：陳陶鈞</p><p>廖碧兒來到香港學美白</p><p>話時話，若果最近不是有戲上映，都好難在港見到轉戰荷李活的廖小姐蹤影。鬼妹仔畀人「美白NoWay」嘅印象，但可惜屬於ABC的她，心繫外國、身是中國，來到香港都要踏入美白之路。難怪廖小姐都講，「嚟到香港先識得美白！」<br>廖小姐明言，自己唔係追求勁白皮膚之人，但求有健康膚色。美白唔講，不如講護膚經驗啦！外國長大，接觸嘅都係外國牌子護膚品，以為世界大同，連帶美容成份都大同，點知移師香港之後才知大有學問，「亞洲同外國人皮膚唔同，以前喺外國唔知兩地護膚品有分別，因為無咁多為亞洲人設計嘅護膚品可以用；但嚟到香港就發現好唔同，亞洲人所用產品的質地係Fine啲。」</p><p>私家技蛋白收毛孔</p><p>嚟到先知唔係問題，最緊要識改。廖小姐今時唔同往日，有晒心得，「我用嘅護膚品範圍都好大，好似家潮濕好易出油脂粒、毛孔好易擴張，咁就要用多啲毛孔收縮功能嘅產品；夏天濕熱，就要預備支Spray補充水份，皮膚爽之餘又精神；冬天好乾嘅時候，就要滋潤嘅保濕產品。」<br>除咗搽現成貨之外，仲有無好介紹？「如果真係用好天然嘅方法，收縮毛孔用蛋白最好，我洗完之後真係覺得好滑淨！同埋我會用砂糖同蜜糖溝埋嚟磨砂。」</p><p>袁靚靚16歲開始美白</p><p>同完ABC靚女傾偈，公平起見，搵番港產美女研究美容心得，有請Lancome最新美白代言人──袁靚靚。袁小姐一向皮膚偏白，白已經唔係問題，反而面臨的大敵係防曬，「防曬對我嚟講真係好緊要，我細個已經係出街會擔遮嘅人，之前出咗隻可以包住塊面嘅太陽帽，我真係去到邊就戴到邊。而且一黑就好難白番，又覺得黑好污糟。」仲有，搽防曬用品原來唔係一次就夠，「我覺得SPF30-50已經OK，而且要成日補。我補妝都會抹走化妝，補番防曬先。」最後提一提，以前啲人話25歲之後先要保養，靚靚就話：「16歲之後已經意識到要美白。」鬼咩，家陣啲空氣差到咁！</p><p>Lancome全新全方位防禦抗曬SPF50BB粉底$350/30ml</p><p>估唔到，BBCream已延伸至Lancome系列之中。</p><p>Lancome高效亮白緊緻精華素$780/75ml</p><p>今勻唔止有美白功效，仲要幫埋你減緩衰老迹象。</p><p>Clinique2010DermaWhiteProductHighlights︰</p><p>2010上市美白新貨<br>1.SK-II環采鑽白精華$820/30ml</p><p>含De-MelanoP3C（葵醯胺）的環采鑽白複方，有效抑制黑色素的傳遞及形成。</p><p>2.SK-II環采鑽白修護霜$800/50g</p><p>晚間特強美白修護，針對改善膚色而設，能於睡眠時持續滲透6小時。</p><p>3.AVEDA亮白美肌按摩面膜$380/125ml</p><p>100%天然植物提煉的高效亮白配方，愛天然人士必試。</p><p>4.BobbiBrown深層亮膚精華$650</p><p>最怕精華唔夠爽，今次試過BB呢款，清爽度都OK。</p><p>5.BobbiBrown亮膚保濕霜$520</p><p>呢款保濕霜不含油份，質地清爽，家陣的天氣就啱晒。</p><p>6.BobbiBrown亮膚水$320</p><p>當中的優質維他命C複合物能阻止黑色素積聚而產生的黑斑。</p><p>7.CLARINS高效美白定點去斑筆$440/7ml</p><p>市面少見的支裝去斑筆，可以重點去黑色素。</p><p>8.CLARINS高效美白防曬滋潤乳霜$470/50ml</p><p>SPF20PA++防曬度數雖偏低，不過OilFree補番數。</p><p>9.CLARINS高效美白透滑精華$580/30ml</p><p>美白之餘仲刺激血液及微循環，加強肌膚的天然光澤。</p><p>10.Kiehl's瞬間亮肌黑眼圈淡化精華$390/15ml</p><p>今次走「醫學」路線之餘兼含高濃度的維他命C葡萄糖甘及梅子精華。</p><p>AVEDA（27373026）<br>BobbiBrown（28318474）<br>CLARINS（29946238）<br>Clinique（21968480）<br>Kiehl's（21968348）<br>Lancome（21968321）<br>SK-II（31010551）</p></body></html>