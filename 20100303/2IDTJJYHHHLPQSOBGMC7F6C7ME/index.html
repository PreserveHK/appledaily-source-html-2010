<html><header><meta charset="utf-8"><title>消費blog：免費防毒軟件都有好嘢</title></header><body><h1>消費blog：免費防毒軟件都有好嘢</h1><p>家啲電腦病毒越嚟越猖獗，連民政事務局前局長藍鴻震都中招，被黑客盜用電郵呃錢。電腦用家冇裝防毒軟件，上網4分鐘即刻中招。今年新版本嘅防毒軟件邊隻最掂？英國DennisTechnologyLab抽查10款巿面流行嘅防毒軟件，一口氣放咗80種電腦病毒測試各軟件嘅防毒功能。</p><p>Norton防毒功能最勁</p><p>測試結果顯示，Norton3604.0嘅防毒功能最勁，80種病毒全部被攔截同擊落，防毒率100%，其次係TrendMico，防到77種病毒，防毒率96%；Kaspersky就以95%防毒率排名第三。但測試又發現，唔使錢嘅嘢未必係唔好嘢喎，好似免費防毒軟件Avast!HomeEdition4，防毒率都有84%，排名第五。唔使錢，中啲毒都算啦。<br>Norton生產商Symantec太平洋及南亞地區產品經理DavidHall講，Norton3604.0版唔單止有即時威脅偵測功能，抵禦病毒、病蟲、間諜程式等病毒，仲提供全新嘅遠端存取安全備份資料嘅功能，同埋改善電腦效能同節省時間功能，例如可縮短視窗7開機時間達41%，用家一日開機一次，一年計慳咗起碼三個鐘，足以由香港飛到北京。標準版賣$499，包括2GB網上存儲空間，超值版賣$699，包25GB網上存儲空間。<br><br>姓名：Shopping精<br>性別：女<br>年齡：年年24歲<br>興趣：行街買嘢、吃喝玩樂、做高溫瑜伽<br>電郵：mailto:shoppingjing@appledaily.com</p></body></html>