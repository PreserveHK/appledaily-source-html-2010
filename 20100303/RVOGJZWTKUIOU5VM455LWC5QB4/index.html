<html><header><meta charset="utf-8"><title>隔牆有耳：旅發局轉攻台韓旅客 - 李八方</title></header><body><h1>隔牆有耳：旅發局轉攻台韓旅客 - 李八方</h1><p>一味靠自由行泵水唔係辦法，因此旅發局今年都集中火力吸引南韓同台灣旅客。南韓係來港旅客第五大市場，去年因金融海嘯大跌三成，今年反彈，頭兩個月已回升三成四，旅發局話主力吸引南韓OL嚟香港，請人氣電視節目《我們結婚了》偶像主持趙權及佳人來港拍特輯，宣傳浪漫之旅，據講已引起熱潮。<br>台灣方面，今年主攻台南家庭客同台中貴婦，旅發局指台南人愛幾個家庭大堆頭外遊，一家人度假消費十分可觀；台中就多貴婦來港，多數住半島，好捨得使錢買名牌。八方問旅遊業人士，何解台中女人咁有錢，行內人細細聲講，台灣男人如果家在台北，愛在台中置間金屋，金屋女主人閨中寂寞，咪獨自去尋歡囉！</p></body></html>