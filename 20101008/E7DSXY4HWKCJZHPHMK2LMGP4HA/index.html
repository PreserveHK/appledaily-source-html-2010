<html><header><meta charset="utf-8"><title>鄭融鐵人戎裝adidasbyStellaMcCartney</title></header><body><h1>鄭融鐵人戎裝adidasbyStellaMcCartney</h1><p>鄭融（Stephanie）個子的骰，小女子自信卻絕不小，參加過馬拉松10公里長跑，下一步挑戰三項鐵人，身材嬌小卻樂得可以買童裝。Stephanie自言是好色之人，穿衣最愛多色彩，每天視心情轉色，adidasbyStellaMcCartney今個秋冬帶點PopArt的sharpcolor，她揚言可以改善一整天的心情。</p><p>總是搞不清廣東話L和R音的鄭融，擁有鬼妹仔一樣的活潑性格。這天為adidasbyStellaMcCartney示範，她整天活蹦亂跳，先大笑再掩嘴，是十足十的儍大姐。</p><p>嬌小攻童裝</p><p>從不喜歡被束縛的Stephanie，出街着衫都以心情行先，她說：「我揀衫好視乎心情，最重視就係顏色，所以我個衣櫃有好多唔同顏色嘅衫，除咗襯膚色之外，仲要配合心情。之前就有個外國節目教人揀顏色着衫，例如覺得攰、唔舒服時，就應該揀彩藍色衫，可以令人更精神，我都覺得好有用，所以每日都會順應心情揀衫，令我日日都帶住好心情見人。」<br>天生身材嬌小，讓Stephanie購物時有諸多不便，不過她也聰明地另謀出路，她說：「我覺得身材嬌小都有好處，就係可以買童裝，其實好多歐洲牌子嘅童裝大碼都適合我，加上我又鍾意多啲顏色打扮，所以選擇更多。」</p><p>今個秋冬，StellaMcCartney第五年為adidas設計運動裝，帶點80年代的PopArt色彩，hi-fashionmood的豹紋，深得Stephanie歡心。新品中，她首推彩藍色Yogaleotard，她說：「設計好靚、好新穎，之前都冇諗過Yoga衫可以係咁，着上身已經覺得好好玩，加上係leotard，就算上面有好多開孔，我練舞同做體操都唔怕走光，只會覺得更加清爽，而且網狀長青唔怕out，我真係好鍾意。」</p><p>期待鐵人賽</p><p>提起運動，Stephanie欲罷不能，她指年前曾參加馬拉松10公里賽，現時的目標就是學懂單車後，參加三項鐵人耐力賽，皆因運動可以鍛煉體能之餘，也可以加強意志力，令她在歌唱事業和各方面都有所得益，一舉數得。</p><p>採訪：R.AuYeung<br>攝影：ChanChiLam<br>化妝：JohnathanY@Make360.com.hk<br>髮型：KateShekofhairCulture</p></body></html>