<html><header><meta charset="utf-8"><title>Web檢索：Lumix轉行出手機</title></header><body><h1>Web檢索：Lumix轉行出手機</h1><p>手機踩過界，推出專業相機同音樂功能，早已成等閒事！但掉轉頭諗，如果由DC品牌出電話，你又見過未？有，日前於日本CEATECJAPAN2010展覽上的確出現過！曾經搵林嘉欣代言嘅Lumix相機，睇怕無人唔識，呢次公佈嘅並非新款數碼相機，而係一部內置1,320萬像素鏡頭嘅手提電話。佢跟足主流，採用超闊約3.5"TouchScreen操作，而反轉背睇就十足十一部相機，顏色方面更有黑、白、藍及粉紅！拍攝功能交足貨，值得留意係內置無線傳輸功能，唔使駁線就可以掟相掟片落電視睇，至於推出日期及售價都未定。<br><br>（http://panasonic.co.jp/index3.html）<br><br>記者：陳國輝</p></body></html>