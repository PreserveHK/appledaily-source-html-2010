<html><header><meta charset="utf-8"><title>吳若希慘情第一擊</title></header><body><h1>吳若希慘情第一擊</h1><p>與關心妍（Jade）及欣宜同屬一間唱片公司的新人吳若希（Jinny），於下月推出首張大碟，主要以慘情歌為主。Jinny當然有向師姐關心妍求教，她說：「因為阿Jade出名唱慘情歌，所以我一直都有問佢點演繹，佢教我一定要將自己代入首歌，盡量諗好多唔開心嘅嘢，就可以唱出當中嘅韻味。」</p><p>同欣宜啱傾</p><p>Jinny又指與欣宜比較談得來，因為大家年紀相差不遠，早前結伴到內地出席頒獎禮，幾小時的車程可以傾個不停，她說：「連工作人員都怕咗我哋，上廣州坐車幾個鐘，我哋不停唱歌，一係就講買嘢扮靚，嘈到佢哋冇得休息。」作為樂壇新人，Jinny坦言最怕面對鏡頭，她說：「我好古怪，面對百幾人唱歌冇咁驚，但係對住鏡頭就會成個人硬晒，上次上《勁歌》之前仲幾晚瞓唔着。」採訪：李珮洳<br>攝影：彭琮然<br>髮型：Kit（Chin.G）<br>場地提供：Chin.G</p></body></html>