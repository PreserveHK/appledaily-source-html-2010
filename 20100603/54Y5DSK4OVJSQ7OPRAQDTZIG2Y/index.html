<html><header><meta charset="utf-8"><title>「女仔有啲錢會安心啲」黛林聞嫁城城忽然縮沙</title></header><body><h1>「女仔有啲錢會安心啲」<br>黛林聞嫁城城忽然縮沙</h1><p>熊黛林（Lynn）與郭富城戀情漸明朗化，城城明言緣份機會到，也會考慮結婚，Lynn昨日口口聲聲表示與她無關，更使出城城一貫的拖字訣，直言維繫家庭很複雜，自己又未ready負如此大責任，更要先搵多幾年錢才會安心。</p><p>意國品牌GiorgioArmani昨日在尖沙嘴凱悅酒店，為護膚品系列CremaNera舉行發佈會，請來熊黛林及LisaS.大談美肌心得。郭富城日前於內地電影開鏡記招上，透露緣份機會到，會考慮結婚等言論，記者問城城的另一半Lynn何時配合時，她笑說：「唔關我事，你問佢。」</p><p>婚後工作減半</p><p>問Lynn是否已ready，她說：「未ready，未準備負咁大責任，一個家庭點維繫經營好複雜，暫時放唔低事業，如果結婚，唔會做咁多嘢，會係家嘅一半。」<br>對於城城快過適婚年齡，何時才建立家庭，Lynn即笑說：「想畀多幾年做多啲，女仔有能力搵錢，有啲錢會安心啲。」記者即開玩笑表示城城要等到50歲才結婚，她即迴避說：「唔關我事。」Lynn更叫記者轉話題，記者再問她是否拍拖，皮膚也變得滑溜，她說：「都係，心情都會好啲，都有朋友讚我皮膚好咗。」</p><p>學城城游屎水</p><p>戀情以外，談到城城日前拍電影搏命游屎水，Lynn也大讚說：「接呢啲戲去落後山區拍攝，就會有所犧牲，我遇到好劇本都可以。」<br>採訪：JessicaNgan<br>攝影：EdwardChou</p></body></html>