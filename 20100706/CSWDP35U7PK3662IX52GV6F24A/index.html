<html><header><meta charset="utf-8"><title>隔牆有耳：台蘋動新聞變國際話題 - 李八方</title></header><body><h1>隔牆有耳：台蘋動新聞變國際話題 - 李八方</h1><p>繼高球金童老虎活士（TigerWoods）外遇疑雲嘅動新聞揚威國際後，台蘋動新聞再度吸引鬼佬網民注意，一段講戈爾同按摩女郎嘅動畫放上YouTube短短四日，就有超過4.6萬hitrate。段片講按摩女郎06年幫戈爾按摩時，被霸王硬上弓，連女郎褲上留低疑似精液都畫埋。<br>蘋果嘅產品向來惹火，有網民睇完覺得"Veryfunny!Notranslationneeded!"，有人就話"Itwouldn'tbesofunnyifitwasn'tsotrue..."。英國《獨立報》噚日都有報道，指動新聞短片諷刺氣候英雄好虛偽，說穿了只係鹹濕佬一個。<br>《獨立報》報道形容蘋果呢啲片係speculativejournalism（推測新聞），《紐約時報》就認為係maybejournalism（臆測新聞），相信係未來新聞走向嘅先兆。有傳媒學者相信，英美傳媒遲早會跟風，一齊動新聞也。與其「臆測」未來走勢，不如放長雙眼，睇動新聞幾時可以衝出港、台。 http://www.youtube.com/watch?v=XH0Yxk-C5y0 </p></body></html>