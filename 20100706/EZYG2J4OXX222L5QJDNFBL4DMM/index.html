<html><header><meta charset="utf-8"><title>估唔到你咁鹹　茄汁超高鈉</title></header><body><h1>估唔到你咁鹹　茄汁超高鈉</h1><p>鹹濕仔無樣睇，超鹹食物一樣難以單靠味道辨認。像芥末、茄汁，統統隱藏超高鹽份。按世衞建議每天最多攝取2,000毫克鈉質計算，日食19包茄汁已超過此數。營養師話一個巨無霸鈉質已逾千，落多4包茄汁，一餐便吸入超過1,500毫克鈉；有些罐裝蔬菜汁亦含原個番茄，飲兩罐已有1,200毫克鈉，要爆錶有幾難？<br><br>記者：蔡俊業<br>攝影：陳陶鈞<br>Model：Claire@PureModels</p><p>【中風】（Stroke）</p><p>分缺血性中風或出血性中風兩種。中風指腦部血液供應中斷，氧氣和營養無法輸送至腦部，導致急性腦細胞壞死，令部份身體機能受損，還可引起併發症甚至死亡。
</p><p>日限2,000毫克鈉</p><p>小記自細就是「茄汁怪」，還是學生哥年代，每逢到老麥吃薯條時，總會多拿幾包茄汁盡情點，有時還在薯條和茄汁上灑多兩包幼鹽和黑椒。但近來往茄汁樽外的營養標籤一看，才知這樣猶如將大量鹽份往嘴裏送，因為茄汁本身就有超多鹽。註冊營養師黃榮俊說，「茄汁好鹹o架！因為番茄味道蓋過鹹味所以先唔覺！」到底有多鹹？在超市貨架上找來不同牌子的茄汁，背後的營養標籤都顯示每百克茄汁的鈉含量，其中三款不同牌子包括亨氏、佳之選及超值牌，鈉含量逾千，亨氏最鹹，鈉含量高達1,189毫克，其餘兩款同為1,100毫克。黃榮俊說，按照世界衞生組織建議，每人每日攝取鈉的上限為2,000毫克，每100克食物含120毫克或以上即屬高鈉。以平日在快餐店拿到的茄汁包（每包9克）計算，一包已含約107毫克鈉，每天吃19包，便等同每日的鈉質攝取上限。</p><p>長期飲食過鹹的壞處</p><p>‧高血壓<br>‧心血管病如中風<br>‧增加腎臟負荷<br>‧水腫<br>‧味覺遲鈍</p><p>高鈉調味料及食物</p><p>調味料或食物<br>茄汁（9克）	107－178鈉含量（毫克）<br>蠔油（1湯匙）	793鈉含量（毫克）<br>鹹魚（5件盲鰽）	560鈉含量（毫克）<br>巨無霸	1,070鈉含量（毫克）<br>油炸鬼（2條100克）	1,142鈉含量（毫克）<br>鹹蛋（1隻100克）	1,690鈉含量（毫克）</p><p>番茄蔬菜汁　600毫克鈉</p><p>邊有可能日食19包茄汁?!其實我們每天吃三餐，若三餐都是如此鹹，很容易鈉質超標。黃榮俊補充，一個巨無霸的鈉含量為1,070毫克，屬於「高鈉食物」，若食薯條（1包約300毫克鈉）再點4包茄汁，即在同一餐內已攝取超過1,778毫克，佔去總數近七成多。部份於超市有售的罐裝蔬菜汁同樣鹽份高，如340毫升的V8100%蔬菜汁，成份包括原個番茄和西芹等，每罐的鈉含量高達600毫克，飲兩罐已有1,200毫克，黃榮俊說：「唔好以為呢類飲品低營同低卡就多飲，其實有好多鹽份。」至於另一款「食落唔覺」的高鹽食物就是芥末，以超市找到的英國Colman'sMustard為例，每100克鈉含量達3,380毫克，平時鋸扒只會放少許在碟旁，但黃榮俊指若吃熱狗，芥醬份量一定多，所以也要留意。</p><p>每百克份量計</p><p>食即食麪唔好飲湯</p><p>其實除茄汁外，你會發現不少食物都隱藏高鹽份，以粟米片為例，家樂氏香甜粟米片明明是甜味，但包裝盒旁的數字，是每百克含580毫克鈉，數值之「高」有點驚訝，黃榮俊坦言：「呢個可能同佢嘅配方有關，正常程序係先生產食物，然後按照配方在標籤上列明含量。」又如雅樂思黑莓餡餅，每百克鈉含量亦有274毫克，「所以平日食嘢，好容易就會吸收到2,000毫克鈉。」黃榮俊說。現在有了營養標籤，以後要避開過鹹看來不難，但若到食肆幫襯，沒可能每碗每碟都列明廚師放了多少鹽。黃榮俊教路，吃即食麪時，最好不要喝湯，以一包原味的出前一丁為例，鈉含量高達1,936毫克，「如果淨係食麪問題唔大，因為鈉質都集中喺個湯。」當然可以叫碟菜平衡一下，但他建議將蠔油、腐乳或蝦醬等調味料另用碟上，「蔬菜含豐富鉀質，有助排出體內多餘鈉質，但將過鹹調味料淋上去，即係無用！」</p><p>太鹹味覺變遲鈍</p><p>長期食得太鹹會有甚麼問題？水腫就是其中之一。黃榮俊直言，因為食物太鹹，「一食就會覺得口乾，你就會好想飲水。」言即身體需要分配更多水份去中和這些高濃度成份，令體內積聚過多水份，形成水腫。家庭醫生關嘉美指：「當你成個人『脹大』咗，即係個心要用力揼多啲血，會造成高血壓，嚴重嘅就會有心血管病。」她又說，長期吃過多的鹽令腎臟負荷過重，影響腎功能，嚴重時會有腎衰竭；就算沒重病，長期吃得太鹹就會令味覺遲鈍。「因為舌頭上面有好多味蕾，你係咁刺激佢就會變得麻木，要食得再重味啲先會有感覺，呢個可以解釋到點解香港人食得咁鹹。」不只是鹹，吃得太甜也會造成糖尿病，黃榮俊指每人每日最多攝取不多於50克糖份，但坊間出售的飲品，包括低糖飲品，每500毫升約有20克糖份，「即係飲兩樽都已經夠數！」</p></body></html>