<html><header><meta charset="utf-8"><title>中環在線：壞孩子自立門戶　籌組對冲基金 - 李華華</title></header><body><h1>中環在線：壞孩子自立門戶　籌組對冲基金 - 李華華</h1><p>一度活躍本港股壇兼入股領匯（823）、最後搞到滿城風雨嘅英國兒童基金（TCI），佢嗰位潛咗水好耐嘅前董事何志安（圖），最近自立門戶，籌組咗個1億美金嘅對冲基金JanchorPartnersPanAsianFund（JPPAF），諗住單拖大展拳腳。據外電引述「壞孩子」何生咁講，JPPAF係一個採取長短倉策略嘅基金，股份對象包括中港台、日本、澳洲、南韓同印度。今年1月，佢一早掟咗4000萬美金去掃貨，扣除費用後，今年上半年回報大約係9.9%，跑贏區內同類型基金。壞孩子重出江湖，大家小心！<br>李華華</p></body></html>