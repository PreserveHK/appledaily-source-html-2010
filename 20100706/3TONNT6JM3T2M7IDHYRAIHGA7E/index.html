<html><header><meta charset="utf-8"><title>中環在線：蘋果輕視中國　聯想柳總話好彩 - 李華華</title></header><body><h1>中環在線：蘋果輕視中國　聯想柳總話好彩 - 李華華</h1><p>聯想（992）老闆柳傳志（圖）之前咁講過，聯想嘅樂Phone要好賣過Apple嘅iPhone，否則就係失敗！<br>柳總對樂Phone咁胸有成竹，原來皆因Apple嘅掌舵SteveJobs輕敵，唔將中國市場放喺眼內。<br>柳總接受英國《金融時報》訪問時話，Steve脾氣差，唔將中國市場當一回事，令Apple錯過呢個咁龐大嘅市場，對聯想嚟講就係好彩啦！點解？如果Apple肯同聯想一樣花咁多工夫喺中國嘅消費者身上，聯想就有麻煩嘞！<br>iPhone內容供應商唔止10萬，樂Phone就得嗰1000個，柳總照撐，話應用方便啲，仲希望中國最終取代美國，成為全球科技趨勢嘅制訂者；而中國龐大嘅消費市場，將會強迫全球科技公司跟住中國消費者口味嚟研發產品㖭！<br>李華華</p></body></html>