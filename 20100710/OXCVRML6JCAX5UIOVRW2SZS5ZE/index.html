<html><header><meta charset="utf-8"><title>《明報》總編搞10次政改飯局</title></header><body><h1>《明報》總編搞10次政改飯局</h1><p>【本報訊】民主黨昨日在梁愛詩發表聲明後，首度披露與中央政改談判的源起，是來自一個由《明報》總編輯張健波和執行總編輯馮成章促成的飯局。《明報》發表聲明，證實上述飯局是由該報總編輯張健波做東。<br>張健波昨日表示，09年11月政制改革方案出籠，是社會關注的焦點，他作為新聞工作者，很想多了解各方的看法，所以在11月及12月做東設飯局共10次，其中一次是宴請梁愛詩、何俊仁及張文光，於12月22日在中環鏞記舉行飯局。</p><p>被質疑應否做說客</p><p>商台節目《左右大局》昨日電話訪問張健波，一度質疑對方製造新聞：「如果因為《明報》呢個飯局，而製造咗呢單新聞，算唔算係參與多咗呢？」張健波回應時稱，《明報》並無報道過上述新聞。「我哋係有十次飯局，去聽各方對政改方案唔同嘅睇法，完全冇問題。至於由呢個飯局衍生出來嘅嘢，就唔係我哋安排飯局嘅人可以控制到。」<br>對於主持質疑《明報》應否擔當說客角色，張健波說：「我哋本身社評一定有自己立場，我哋覺得同中央傾係好嘅，所以冇問題。我哋將自己旗幟鮮明嘅立場講出來，呢個算唔算係游說呢？我哋覺得應該為香港民主往前走盡一點力，咁席間拎出來傾冇問題。」對於為何邀請梁愛詩出席，張解釋是因梁「係關心香港，又同中央有關係嘅人」。</p></body></html>