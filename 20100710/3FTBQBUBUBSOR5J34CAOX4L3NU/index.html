<html><header><meta charset="utf-8"><title>馮仁昭四圍超：阿嬌摑腫小方嘴 - 馮仁昭</title></header><body><h1>馮仁昭四圍超：阿嬌摑腫小方嘴 - 馮仁昭</h1><p>鍾欣桐（阿嬌）同方力申主演嘅《出水芙蓉》，電影公司透露部戲近日獲邀參加第3屆東京台東下町國際喜劇電影節，其中有場戲講小方想借教游水偷錫黃聖依，但俾阿嬌識穿，阿嬌仲用膠拖掌小方嘴，未正式埋位時，阿嬌同小方試咗好多次都好順利，但一開機進行拍攝，阿嬌嘅無情力摑到小方個嘴又紅又腫，佢立即萬歲請小方食甜品補數。</p></body></html>