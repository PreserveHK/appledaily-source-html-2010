<html><header><meta charset="utf-8"><title>Keyman直擊：從一而終VS有乜睇乜 - 馬啟仁</title></header><body><h1>Keyman直擊：從一而終VS有乜睇乜 - 馬啟仁</h1><p>這個世界盃旅程，初時碰不上幾個香港人，不過進入淘汰賽之後，勇敢的香港人陸續出現，而剛過去的4強賽，香港球迷的蹤影更是無處不在，球場當然有，各大景點也碰上不少，令到行程的尾聲越來越有返到屋企的感覺了。<br>來睇世界盃的香港人，基本上可分幾大類，公務在身的有兩個，分別是家明哥和康寶駒，兩人分別替國際足協負責技術和紀律的監督工作，與我們攝製隊一樣在南非玩足個幾月，除此以外，來的香港人都是旅遊兼睇波的了。</p><p>住得舒適玩得招積</p><p>香港人的睇波團，都是人多勢眾夠晒熱鬧的，最多的那一班有20多人，相當貫徹香港人出埠住得舒適玩得招積的態度，吃的是高級餐廳，波飛是categoryone的，一係唔睇，睇就要睇好啲。<br>這些食好住好的睇波團，通常是非常密集式的，就是說今早看景點、下午去嘆海景午餐、晚上去現場睇波、深夜就要趕飛機去另一個城市看下一場。睇波不愛看全場而寧願看精華的朋友，就最適合這一種5天精華遊，用幾日就吸收了他人幾年的心血，用錢換時間，抵看的也一定要是關鍵賽事，例如決賽，之後才夠話題。<br>但若果有日我自己上路去睇波，我會參考另外一班自遊行的球迷的所作所為。<br>首先，買票要學撐荷蘭兩兄弟，他們一年前已經上網抽籤買「球隊套票」，就是說你可以一路睇晒你愛隊的所有賽事，打3場睇3場，打7場睇7場，這就是所謂「從一而終」的朝聖之路；當然，也有些因為買不到票，於是就有一場睇一場的跟下去，這看法又有另外的好處，就是可以見識到多一點世界各地球迷的樣子。這種「有乜睇乜」的態度，相當適合博愛的球迷。</p><p>有季軍戰門票仲開心</p><p>在機場又碰上了一家四口的香港球迷，他們都支持德國，但之前一晚球隊輸了4強戰竟然完全沒有影響他們的心情，反而還相當開懷。「因為我們只有季軍戰的門票，沒有決賽的，所以我們周三全部支持西班牙，如今願望成真，又可以現場睇德國喇！」如此掉轉來諗嘢的球迷，香港未必有，南非有。</p></body></html>