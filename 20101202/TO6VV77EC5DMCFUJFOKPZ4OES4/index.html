<html><header><meta charset="utf-8"><title>中環在線：趙世曾鬧政府　壓樓落藥太重手 - 李華華</title></header><body><h1>中環在線：趙世曾鬧政府　壓樓落藥太重手 - 李華華</h1><p>何謂型男？講嘢夠guts，幾多歲都係型男！卓能（131）主席趙世曾（圖），噚日俾記者問到點睇政府出招打壓樓市，趙生咁講：「落藥落重咗少少，香港政府同大陸一樣做緊宏觀調控，等地產市場高高低低，好事嚟嘅；但係落藥比較重……印花稅嘛，加到8個（%）10個（%）就OK，唔需要落到15（%）……我哋睇長期嘅，有啲措施係好，但唔應該一味出口術，出唔到口術就出重藥……」作為發展商咁坦白，型爆！<br>至於熱爆嘅南豐爭產官司，趙生話：「呢件事係好不幸！」佢又話同陳廷驊係識得嘅，陳生係好精明嘅人，但佢唔想講咁多人哋家事。</p></body></html>