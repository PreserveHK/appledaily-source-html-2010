<html><header><meta charset="utf-8"><title>馮仁昭四圍超不忿偶像訪問被Cut　心姐Fans鬧爆陳芷菁 - 馮仁昭</title></header><body><h1>馮仁昭四圍超<br>不忿偶像訪問被Cut　心姐Fans鬧爆陳芷菁 - 馮仁昭</h1><p>謝雪心喺剛播完嘅劇集《巾幗梟雄之義海豪情》扮演嘅喜姐，觀眾睇到眼火爆，無綫喺啱啱過咗嘅星期日隆而重之安排該劇同另一套《天天天晴》播結局篇，不過直播節目時因安排問題發生小插曲，引發該晚主持陳芷菁同心姐fans喺微博罵戰。</p><p>芷菁：不會道歉</p><p>事緣心姐fans不值偶像嘅訪問片段被cut短，大前日喺芷菁嘅微博留言：「硬生生截斷主持人介紹喜姐這個角色，不但彰顯你這個主持人毫無素質，同時扼殺心姐跟觀眾互動機會。做為一個喜歡心姐的網友，對你表示不滿加憤怒。」<br>陳芷菁企硬回應：「我只是照高層的指示，這是製作的背後，因為他們已經要出排骨仔的片。我沒有做錯，不會道歉！」<br>陳芷菁同心姐fans罵戰一觸即發，芷菁連日怒火未熄，佢話：「我是一個容忍度很高的人，但你們一定要為了一件不是事實的事情針對我，我也沒有辦法。不喜歡我沒有問題，因為沒有一個人可以得到全世界的認同。但我沒有做錯事，被寃枉實在難受！」</p><p>心姐：以和為貴</p><p>心姐獲悉事件，佢噚日喺電話叫大家以和為貴：「嗰晚直播，時間性好重要，我哋同事間（指與陳芷菁）明白，千祈唔好令任何一位朋友唔舒服。」</p></body></html>