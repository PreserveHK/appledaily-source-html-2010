<html><header><meta charset="utf-8"><title>中環在線：常振明傳升職　做中信集團主席 - 李華華</title></header><body><h1>中環在線：常振明傳升職　做中信集團主席 - 李華華</h1><p>有「救火隊長」之稱嘅中信泰富（267）主席常振明（圖），好可能再上一層樓，出任母公司中信集團董事長，成為集團第5任董事長。財新網引述知情人士話，呢個任命好快會公佈。<br>今年54歲嘅常振明，職業生涯可以話流住中信嘅血、飲中信嘅奶大！佢1987年已經加入中信，做旗下中信實業銀行資金部副經理，之後除咗2004至05年一度調任建行（939）行長，喺當時建行董事長張恩照因受賄而被調查期間，借調佢坐鎮建行之外，佢都無離開過中信。兩年前，佢又臨危受命，接手炒燶外滙嘅中信泰富，經過一輪整頓重組之後，公司終於有啲起色，所以年屆63歲嘅中信集團董事長孔丹退休，都係時候畀身兼中信集團副董事長兼總經理嘅常振明坐正喇！</p></body></html>