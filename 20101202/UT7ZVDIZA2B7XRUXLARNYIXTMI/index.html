<html><header><meta charset="utf-8"><title>高層齊聲撐志偉急搵林峯演賀歲片</title></header><body><h1>高層齊聲撐<br>志偉急搵林峯演賀歲片</h1><p>邵氏與無綫有份投資的賀歲片《我愛HK開心萬歲》會有過百無綫藝人參與，名單中獨欠早前被邵氏電影製作總監黃家禧指未夠號召力的林峯。監製曾志偉指戲未拍完，大家不要太早下結論，樂易玲則表示會盡量幫林峯度期，黃家禧就補鑊說林峯一定有份，眾人一致力撐林峯。</p><p>賀歲片《我愛HK開心萬歲》昨在邵氏影城舉行拜神儀式，監製曾志偉率領一班演員出席，包括吳君如、梁家輝、馮淬帆、陳法拉與李治廷等，無綫高層樂易玲與邵氏電影製作總監黃家禧也有出席。</p><p>黃家禧急補鑊</p><p>黃家禧之前酒後吐真言說林峯在電影上未夠號召力，他昨碰上力撐愛將林峯的樂易玲，依然有傾有講。今次電影會選用無綫大量藝人，但過百人名單中未見林峯名字，問黃家禧是否不敢再用林峯？他神色慌張強調：「唔係，我從來冇講過佢（林峯）唔好，一定有佢份，只係未拍到。」<br>有傳黃家禧被「燉冬菇」，他表示40年來在邵氏位置也沒變，希望大家不要將事件越描越黑，強調跟樂易玲和林峯都沒芥蒂。樂易玲說與黃見面沒尷尬：「我哋一星期見幾次面，識咗佢10幾年，佢成日同我酒後吐真言。上次佢只係將啲菲林亂剪一通，佢唔使戒酒，因為佢要幫我頂酒。」提到演員名單沒林峯，她解釋：「之前度過3次期都度唔到，睇吓之後度唔度到。」<br>監製志偉指電影還有10多日才煞科：「未拍完，邊個得閒就邊個嚟拍，話唔定林峯會飛返嚟客串。對林峯有信心，或者可以試做低下層角色，唔一定要做有錢仔。」
</p><p>君如棄暗投明</p><p>女主角吳君如被志偉取笑棄暗投明，因為上年她幫黃百鳴拍賀歲片，君如說：「梗係唔可以咁講，有多啲唔同類型嘅戲咪幾好。」提到黃百鳴找了張栢芝與劉嘉玲對撼她，君如笑謂：「唔使講都知我身材樣貌好過佢哋，冇得比。」<br>採訪：胡比<br>攝影：林德雄</p></body></html>