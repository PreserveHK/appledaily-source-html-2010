<html><header><meta charset="utf-8"><title>是日放題1：萬子視帝中的視帝</title></header><body><h1>是日放題1：萬子視帝中的視帝</h1><p>今屆視帝視后屬誰，周日晚揭盅，縱然不過是無綫閉門一家親派糖，但《義海豪情》和《公主嫁到》兩劇人馬晒冷打擂台，比亞姐決賽更能成為你我茶餘飯後的話題。梁家傑角逐特首時曾說：有得揀，你至係老闆。若換個位置，讓視帝揀歷年來的心水視帝，你猜，寶座誰屬？<br><br>記者：蔡俊業　<br>攝影：林栢鈞、王文忠、梁細權<br>髮型：IvanLee@Headquarters（黎耀祥）、DYYu@HairCorner（黃浩然）<br>服裝：http://www.izzue.com（黎耀祥）<br>場地提供：LaVilla（27240707）</p><p>黃浩然戰績：
</p><p>35歲，原為模特兒，13年前獲杜琪峰發掘入行，先後演出《十萬火急》等多套電影，07年加入無綫，今年憑《義海豪情》楊陽一角人氣急升，角逐最佳男配角。</p><p>由好驚到好享受</p><p>合上眼，幻想自己站在頒獎台，在鏡頭面前說出自己最喜歡的視帝名字，不設時限，黃浩然，你會點揀？「《新紮師兄》嘅梁朝偉同劉青雲，我覺得喺那個時期，甚至家，佢哋都係最top兩個！另外，要令自己做每套戲都畀到新鮮感觀眾其實好難，就算今日跟其他藝員相比，都好應該頒獎畀佢哋！」模特兒出身的浩然，當年被杜琪峰發掘入行，他以一副感嘆眼神望着祥仔：「你就話可參加訓練班，我就真係完全唔識，你都知杜生幾惡幾狠，所以初頭唔鍾意做，壓力好大好驚，一叫我埋位就諗：『唔好搵我啦！』後來拍《新紮師妹》時開始搵到演戲嘅樂趣同滿足感，去到拍《義海》時，就會好期待每日開工嘅時間，因可以同一班人共同做好一件事，好有滿足感。」在浩然眼中，演戲在乎學習過程，聽祥仔說他自己內向怕羞，浩然也不諱言自己是近年才主動跟別人溝通，「之前都好被動，去到TVB兩年先可以融入到！」</p><p>劇集全消毒</p><p>鮑偉聰說，現今的港劇完全脫離社會現實，一味和諧，像噴了消毒藥水，「越來越少社工的角色出現，沒有同性戀、新移民，也不談內地來港的暴發戶；睇完《義海》大結局，你係會嬲，完全避開國共，只係話我哋個政府（國）和新政府（共），我覺得好怪，點解要自我審查？內地劇都無呢個忌諱！咪就係抱住多一事不如少一事的心態去處理。」所以，要比較港劇是否變差，不應跟日、韓比，而是跟內地比，「一直以來時裝劇都係香港電視創作引以自傲，但《蝸居》一出，無論製作、劇本及演技都已經走得比香港電視劇快，呢個題材，香港連試都無試過！」添哥說，商營電視台，收視壓在頭上，創作人既要守好收視這天職，亦要力求突破，「唔使話樣樣差都賴個收視，收視唔係全部！」
</p><p>同外國劇比唔公平</p><p>製作人是這樣看，參演的人態度又如何？田蕊妮自言是個劇迷，港劇美劇都有看，她認為今年好看的港劇不少，《公主嫁到》、《女王辦公室》、《天天天晴》甚至《談情說案》都是她的喜愛，「係唔係套套都咁好睇？我又夠膽講唔係，就算外國劇，我不知是否每套都好看，我自己唔係睇好多，好鍾意《Friends》同《PrisonBreak》，但《PrisonBreak》都只係頭一、兩季好睇，之後都係好重複，所以我覺得每個地方的劇集都有好與壞，類型也不同，要將外國劇和港劇比較其實不公平。」至於30多年前已為無綫拍劇的李司棋意見跟阿田相近，但就希望劇本方面可花多些工夫考究，尤其古裝劇，「真係要睇番當時的情景，唔好諗古裝美人會喺大街小巷買嘢同飲茶，唔係好講得過去，因為以前嘅女人唔出街，好多後生編劇都無諗到呢樣嘢！」
</p><p>你係咪電視精？
</p><p>如果你係超級電視精，以下的問題包保難你唔倒，否則，就表示你未能對歷年劇集有深刻印象，絕對稱不上電視迷。</p><p>九十前</p><p>（1）《家變》中，洛華（任達華飾）跟施正關係曖昧，施正由誰飾演？</p><p>（2）《網中人》哪位女主角突辭演，終由歐陽佩珊頂上？</p><p>（3）《山水有相逢》內，李司棋飾演梅妹，黃韻詩飾演誰？</p><p>（4）《香港八一》內，誰飾演順嫂（梁葆貞飾）長子？</p><p>（5）《香城浪子》中，潘曉彤（莊靜而飾）周旋於哪兩位男角之間？</p><p>（6）《天龍八部之六脈神劍》主題曲由誰唱？歌曲名是甚麼？<br><br>（7）《神雕俠侶》中劉德華演楊過，誰飾演郭芙？<br><br>（8）《鹿鼎記》中，梁朝偉演韋小寶，其7位老婆分別由商天娥、吳君如、毛舜筠、劉嘉玲、景黛音、周秀蘭及誰飾演？<br><br>（9）張學友和鄺美雲主唱的《只有情永在》，是哪套電視劇的主題曲？<br><br>（10）《季節》完場時，會出現甚麼東西跌進水中的畫面？<br><br>（11）《義不容情》中，丁有康（溫兆倫飾）在哪個國家殺死葉秀雲（蘇杏璇飾）？<br><br>（12）哪隊樂隊為《淘氣雙子星》唱主題曲？</p><p>（13）吳孟達在《蓋世豪俠》中分飾兩兄弟，弟弟叫古峰，不男不女的兄長叫甚麼？</p><p>九十後</p><p>（14）《又是寃家又聚頭》中，鄧萃雯是哪對夫妻之間的第三者？</p><p>（15）《天天天晴》中三位主角李司棋、黎耀祥、毛舜筠20年前已曾合作，是哪套處境劇？<br><br>（16）《卡拉屋企》內例湯一角由誰扮演？</p><p>（17）《大時代》其中一集只有3位藝員演出，是哪3位？<br><br>（18）丁蟹（鄭少秋飾）在《大時代》中，將4個仔推落樓的次序是？</p><p>（19）《火玫瑰》中，海潮（溫碧霞飾）遭喬歷（羅嘉良飾）出賣，被船家賣到哪兒？</p><p>（20）《大頭綠衣鬥殭屍》裏，黎耀祥飾演錢小豪師弟，其名字是甚麼？</p><p>（21）李大有（黃日華飾）在《馬場大亨》中，死前於車上看見甚麼？<br><br>（22）《原振俠》中，哪4位女星拱照主角黎明？<br><br>（23）《壹號皇庭IV》講述原為鄭秀文飾演的方家琪回港，這輯改由誰演？<br><br>（24）古天樂唯一主演過的處境劇叫甚麼？<br><br>（25）《西遊記》中豬八戒的十四字金句是？<br><br>（26）《O記實錄2》大結局中，方小芳（黎姿飾）因何身亡？<br><br>（27）當年黎耀祥在哪套劇叫「非凡」？<br><br>（28）《烈火雄心》駱天佑（王喜飾）和沈碧瑤（關詠荷飾）在哪間消防局駐守？<br><br>（29）《創世紀》中，葉榮添（羅嘉良飾）有多少兄弟姊妹？</p><p>答案</p><p>（1）駱應鈞<br>（2）繆騫人<br>（3）梅劍仙<br>（4）黎小田飾演的張鏗<br>（5）應子輝（湯鎮業飾）、韋樂（黃日華飾）<br>（6）關正傑、關菊英主唱的《兩忘煙水裡》<br>（7）廖安麗<br>（8）黃愷欣飾演蘇荃<br>（9）《賊公阿牛》<br>（10）玫瑰花<br>（11）馬來西亞<br>（12）《逝去日子》Beyond<br>（13）古艷陽<br>（14）毛舜筠、吳鎮宇<br>（15）《茶煲世家》<br>（16）余慕蓮<br>（17）鄭少秋、劉青雲及藍潔瑛<br>（18）丁益蟹（陶大宇）→丁利蟹（郭政鴻）→丁旺蟹（吳啟明）→丁孝蟹（邵仲衡）<br>（19）越柬邊境<br>（20）張南京<br>（21）名駒發夢王<br>（22）黃絹（李嘉欣飾）、海棠（王菲飾）、雲彩（朱茵飾）、藍綾（洪欣飾）<br>（23）彭子晴<br>（24）《餐餐有宋家》（1994年）<br>（25）「多情自古空餘恨，此恨綿綿無絕期」<br>（26）王志淙（黃日華飾）與吳國兆（陳榮峻飾）駁火時流彈誤中黎姿<br>（27）《反黑先鋒》（1999年）<br>（28）慈雲山消防局<br>（29）一弟一妹</p></body></html>