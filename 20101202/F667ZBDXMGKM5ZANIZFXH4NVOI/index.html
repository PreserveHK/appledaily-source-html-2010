<html><header><meta charset="utf-8"><title>可盈爆囡囡愛國歌</title></header><body><h1>可盈爆囡囡愛國歌</h1><p>郭可盈和老公林文龍近日各自遭前經理人狂數刻薄及難服侍，兩人前晚手拖手到佐敦出席美容活動晚宴，大晒恩愛及幸福家庭樂。可盈透露囡囡已10個月大，她說：「家佢想講嘢，我哋都忙幫佢搵學校，有啲已經交咗表格，睇吓到時讀國際學校定其他。」<br>可盈謂囡囡最愛音樂，她說：「佢每晚一聽到國歌，就手舞足蹈，要聽完成首先開心。」問到兩人幾時再追？林文龍說：「隔兩、三年啦。」提到蔡少芬有喜，可盈即說：「恭喜晒佢，喜事嚟呀，不過佢好似仲有拍嘢，叫佢小心啲啦。」鄭明明透露早前在上海花6位數字搞生日派對，一班好友如謝寧、羅霖和翁虹等都有到賀，劉曉慶更送了一件靚衫給她。<br>採訪：JessicaNgan<br>攝影：ChanChiLam</p></body></html>