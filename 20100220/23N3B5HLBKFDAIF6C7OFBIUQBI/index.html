<html><header><meta charset="utf-8"><title>馮仁昭四圍超：LisaS.宣佈退出天橋 - 馮仁昭</title></header><body><h1>馮仁昭四圍超：LisaS.宣佈退出天橋 - 馮仁昭</h1><p>名模LisaS.噚日喺金鐘出席新年活動，一見記者就開口利是，之前宣佈退休但又開工嘅佢，又宣佈退出天橋，佢話：「今次真係退休，退出天橋模特兒工作，唔行騷啦。」問佢點解，佢笑住話：「我行騷太老，我65歲喇，打滿晒botox先有家呢個樣，我13歲開始工作，做咗好耐，家鍾意瞓多過做，留機會畀啲後生，好似JessicaC.！」不過佢講明會繼續做主持同拍電視。</p></body></html>