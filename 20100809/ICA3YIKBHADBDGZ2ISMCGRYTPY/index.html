<html><header><meta charset="utf-8"><title>摑警案震盪　500黑衣人遊行躁鬱症患者：病唔係藉口</title></header><body><h1>摑警案震盪　500黑衣人遊行<br>躁鬱症患者：病唔係藉口</h1><p>【本報訊】包致金姪女辣掌餘威銳不可擋，不少巿民和警員昨日為她獻出人生第一次遊行，有躁鬱症患者高呼病人不是「大晒」，有醉駕判監者的親友呼寃「窮人含忍」。其中網民自發遊行，短短五天內號召了近500人，網路上的怒火燒到現實。<br>遊行隊伍身穿象徵法律已死的黑衣，中午12時在立法會門外集會，高呼「還我廉潔社會」、「打倒官商勾結」、「捍衞公平審訊」、「抗議法律不公正」和「維護前線執法人員尊嚴」口號，其後遊行至禮賓府遞交請願信。</p><p>社民連：維護人權非警權</p><p>遊行發起人盧先生是香港專業教育學院（IVE）學生，今年22歲，首次參與遊行，他指上周三在facebook發起遊行後不足五天，已有大批市民參與，「反映香港人今次真係好嬲」，他強調事件打擊前線執法人員士氣，若政府本周內不能作出合理回應，他將在下周日發起更大規模行動。<br>參與遊行的社民連「阿牛」曾健成指，警方過去執勤時，確曾借故推撞示威者，再「老屈」市民襲警，今次遊行非維護「警權」，「我哋出嚟係要維護人權，出嚟撐個道理，維護香港司法制度」。社民連「長毛」梁國雄亦指，現時警隊條例權力過大，有需要修改和檢討，「家條條例保障唔到市民，亦保障唔到前線警員」。<br>30歲的彭小姐跟包致金姪女AminaMariamBokhary一樣是躁鬱症患者，04年病發，現時病情受控，「病唔係藉口，我唔會畀自己唔食藥，啲藥會帶喺身，呢個病唔會話乜嘢都控制唔到，點會其他警察同佢講嘢佢都識得應吖，全部都係bullshit！佢家境咁好，屋企人都應該提佢食藥啦」。</p><p>退役警：捱摑警員被毆辱</p><p>任職旅遊業的黎小姐，自言周日最愛打台灣牌，「除咗六四之外，我都未行（指遊行）過，要我放低嗰16隻牌出嚟行唔係咁易，證明呢件事幾咁激親我」。朱小姐的友人曾因醉駕入獄，「我飲咗酒都唔揸車，奉公守法，我朋友都坐咗（指坐牢）14日，雖然只係14日，不過佢都負番佢應負嘅責任，唔明點解佢（指Amina）唔使（入獄）」。<br>十多名香港警察員佐級協會創建人暨退役同僚聯會的成員，昨日亦首度參與遊行，夥拍自由黨遊行至政府總部。聯會委員周鎮宇批評，包致金姪女今次所犯的襲警罪比一般襲警罪嚴重，「今次係我要犯法，要打你就打你，對法律係完全唔尊重」，並形容被摑的警員是被「毆辱」，「仲慘過捉賊時被打」。周認為，警方選擇以較輕罪行檢控包的姪女並不恰當，認為立法會應調查當中理據。</p></body></html>