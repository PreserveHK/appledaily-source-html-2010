<html><header><meta charset="utf-8"><title>消費blog：聯合飛西雅圖機票唔使六千蚊</title></header><body><h1>消費blog：聯合飛西雅圖機票唔使六千蚊</h1><p>暑假話咁快過咗一半，媽咪同爹哋原本計劃8月底去西雅圖探吓1歲大孫女，叫小妹問機票價錢。點知上網check價，經濟客位來回機票兩萬幾蚊一張，兩個人就四萬幾蚊。媽咪梗係打退堂鼓啦。<br>好在聯合航空公關Yvonna同小妹報料，佢話公司每個月都選擇一個美國城巿推出優惠機票，今次揀咗西雅圖，來回經濟客位機票$5,950起。客人須即日至本月31日經聯合航空香港網站 http://www.unitedairlines.com.hk訂票（查詢電話：28104888），另須下月13日至10月20日起行，「呢個價好抵，同期出發正常機票價要兩萬幾蚊」。計番條數有成三折，即刻報畀媽咪聽。 </p><p>國泰曼谷超值套票</p><p>國泰假期呢個時期仲推暑假筍盤，公關姊姊Shirley話，三日兩夜機票連住宿早餐嘅曼谷超值套票，入住FuramaXclusiveAsoke-Sukhumvit酒店只係$1,999；選擇RoyalOrchidSheratonHotel&amp;Tower可升級客房及再送20分鐘按摩，價錢$2,199；入住PathumwanPrincessHotel，可享兩晚價錢三晚住宿，套票價$2,419元。旅客要喺8月31日前到國泰假期網站www.cxholidays.com訂購。<br>8月15日前訂MandarinOrientalBangkok三日兩夜套票，再住多一晚，每房送最多二人午餐或晚餐同埋曼谷BTSSKYTrain一日券。<br>Shirley仲話，8月31日報名任何曼谷套票，可以半價享用JW'sHealthClub&amp;Spa所有療程。<br><br>電郵：mailto:shoppingjing@appledaily.com</p></body></html>