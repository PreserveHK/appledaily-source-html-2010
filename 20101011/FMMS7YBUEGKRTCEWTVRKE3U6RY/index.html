<html><header><meta charset="utf-8"><title>林峯結婚要度期</title></header><body><h1>林峯結婚要度期</h1><p>林峯與一眾電影《抱抱俏佳人》演員，昨日到九龍灣出席電影宣傳活動。千嬅因演唱會缺席，不過林峯卻稱演唱會同樣具宣傳效果，他說：「演唱會已經係最好宣傳啦，今晚我都會去做嘉賓，旦哥叫我上台唔好唱《姊妹》，夾硬唱主題曲。」</p><p>外國影緍紗相</p><p>提到昨日是10年10月10日，大量新人視為結婚浪漫日子，林峯說：「自己結婚都會揀特別日子，不過可能要同公司度期先。之前睇雜誌見到人哋啲結婚相，就諗第時一定要去外國影，因為香港來來去去都係嗰幾個景點。」<br>至於身穿貼身裙出現的徐子珊，被問到紅外線偷拍一事時，顯得驚慌失措，她說：「咁恐怖？真係o架？咁點算呀？好驚喎，女仔好冇安全感，希望快啲有人諗到方法阻止啦。」<br>採訪、攝影：藍文浩
</p></body></html>