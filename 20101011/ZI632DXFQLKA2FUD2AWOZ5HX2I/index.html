<html><header><meta charset="utf-8"><title>趣趣地：泰維斯又話想掛靴</title></header><body><h1>趣趣地：泰維斯又話想掛靴</h1><p>曼城前鋒泰維斯（圖），呢輪成日話對足球失去興趣，日前又再重申想掛靴。佢話由於自己好細個已踢波，今季又踢咗好多場波，搞到對足球冇晒興趣，覺得掛靴未嘗唔係一件好事。佢仲話：「我近年脾氣差咗，亦係因為踢波太耐嘅關係。」泰維斯目前嘅周薪有成15萬鎊（約180萬港元），唔想再踢睇怕係搵夠喇。</p></body></html>