<html><header><meta charset="utf-8"><title>阿Sa直認戀陳偉霆</title></header><body><h1>阿Sa直認戀陳偉霆</h1><p>本報昨日率先踢爆蔡卓妍（阿Sa）和新一代媾女王陳偉霆（William）去年秘密撻着，當時阿Sa尚未和鄭中基離婚，而William仍和Angelababy拍拖，因兩人昨日仍身在內地一同工作，故未有現身回應。消息曝光後阿Sa昨晚罕有地透過唱片公司英皇直認和William拍拖，但她強調：「我哋係剛剛開始嘅戀情，發展時雙方都喺單身嘅情況下一起，啱啱開始3個月。」有傳阿Sa和William拍MV定情，阿Sa卻否認，她聲稱：「因為我哋生日係相隔一日，所以一向私交甚篤，加上又經常合作，咁好自然下發展感情。」唱片公司表示後日阿Sa會返港，屆時會親自向公眾交代。</p><p>中基認與主播約會</p><p>至於鄭中基被傳和有線主播余思敏拍拖，他昨日說：「我哋食過幾次飯，算係發展階段，可以講嘅係咁多。」至於阿Sa承認同William已拍拖三個月，鄭中基表示祝福。<br>與阿Sa同公司的容祖兒昨晚出席商台DJ朱薰的婚宴時，被問到阿Sa和William拍拖，她說：「咁我私下會恭喜佢，我唔係一早知，不過只要佢哋開心就得。」祖兒又指阿Sa和William外形合襯。對於William被指為媾女王，祖兒會否訓示他好好對阿Sa？祖兒說：「佢係好男友，大家都會feel到阿Sa開心。」而William前女友Angelababy透過經理人Kim說：「會祝福佢哋，朋友開心就得。」<br>採訪：馬建華、林妙萍
</p></body></html>