<html><header><meta charset="utf-8"><title>中環在線：李東生貪風水好唔肯搬 - 李華華</title></header><body><h1>中環在線：李東生貪風水好唔肯搬 - 李華華</h1><p>TCL貴為內地大企業，無論喺深圳市南山區TCL大廈，定喺惠州市嘅廠房，佢個外貌都好宏偉同夠潮，唔講仲以為去咗香港嘅科學園！但集團喺惠州西湖區個總部嘅樣，十足十改革開放初期嗰啲舊式外資大廈咁，外牆殘殘哋，望落仲好似廢置咗咁，真係估都估唔到！<br>華華早幾日同TCL班管理層，上去惠州參觀廠房，華華梗係把握機會問個究竟啦！佢哋話，咪睇小呢個總部，佢喺正惠州西湖南面，又近深圳去惠州嘅汽車站，佔盡地利優勢，TCL老闆李東生覺得呢度風水好，陪住集團度過風風雨雨，所以耐唔耐都返去開會。當然，接待華華同啲投行基金經理，就梗係去新大廈啦，總部就畀班管理層辦工。<br>李華華</p></body></html>