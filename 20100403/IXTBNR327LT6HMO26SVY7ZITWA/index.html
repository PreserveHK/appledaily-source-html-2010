<html><header><meta charset="utf-8"><title>上月燈神大蛙手︰撐車仔滅魔上榜首 - 青蛙仔</title></header><body><h1>上月燈神<br>大蛙手︰撐車仔滅魔上榜首 - 青蛙仔</h1><p>早排同「畸寶」續咗兩年約，圍番起要成300蚊一個月，講真都幾貴，但冇計啦，鬼叫人哋有世盃、英超同埋歐聯咩。撇開價錢唔講，佢哋個台算多嘢睇，除咗有波，仲有AXN。呢個頻道幾乎有齊美國最Hit最好睇嘅連續劇，家我就追緊《CSI》系列同埋《24》第7季，嚟緊仲會有由基斯奧當奴同HipHop歌手LLCoolJ合演嘅《NCIS:LosAngeles》。至於吾中仲大力推介《Leverage》，雖然我冇睇過第1季，不過佢講到咁掂，第2季我都會睇。<br>上個禮拜揀水手臨尾香，搞到我開單跳，今次改攻英超。曼聯今季係好「弗」，但係太過倚重朗尼，我信車仔可以贏波重登榜首。<br>青蛙仔<br><br>讓球：車路士（平）<br>心得：紅魔冇朗尼攻力唔見一半<br>近5場往績：LWLWL</p></body></html>