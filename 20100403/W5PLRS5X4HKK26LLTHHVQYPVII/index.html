<html><header><meta charset="utf-8"><title>為食妹Jancy　意大利菜突破雲吞圍剿</title></header><body><h1>為食妹Jancy　意大利菜突破雲吞圍剿</h1><p>熟食市場只得大牌檔?儍啦！時至今日，熟食市場除了鑊氣十足的港式小炒，更有精緻西餐，實行中西文化大雜燴，隔籬有隔籬食雲吞麪，你有你鋸扒！<br><br>記者：潘紫芳<br>攝影：林栢鈞、梁細權<br>Model：Jancy@Zmodel.com</p><p>開舖理由夠盞鬼</p><p>熟食市場由食物環境衞生署所管轄，獨立地設於街市外，設於街市內的則為熟食中心。對熟食市場的印象，大抵就是一群背心工人與大牌檔。今日，汗流浹背的工人還在，依舊在吃他們的粥粉麪飯，但隔壁卻多了提供精緻西餐的檔舖。位於皇后街熟食市場的ABCKitchen，由在上環長大的劉氏兄弟打理。午餐主力提供意大利麪、飯，晚市提供多國菜。在芸芸大牌檔中開西餐檔舖，原因居然是為了令熟食市場合理化?弟弟Joe表示：「看到熟食中心外的燈箱寫住中西美食，但裏頭根本沒有真正西餐，所以我就來開西餐廳！令燈箱的字句合理化。」原因極之盞鬼！不過這麼多區不選，偏偏選上環來開業，怎樣也與Joe童年經常往大牌檔開餐脫不了關係。
</p><p>西班牙燒乳豬$108</p><p>乳豬表皮激脆，肉質滑嫩，配以乳豬的頭尾肉，洋葱、甘笋煮成醬汁，香濃惹味。</p><p>大蝦帶子沙律$118</p><p>賣相精緻，大蝦每日由街市新鮮購入，配以澳洲帶子。酸甜鮮味，很開胃。</p><p>香草南瓜意大利飯$48</p><p>巴西草調製而成的秘製醬汁包裹每粒飯粒，入口清新，配以帶點甘甜的南瓜，清淡之選。</p><p>甜品拼盤$108</p><p>甜品拼盤有齊店舖所有甜品：法式焦糖燉蛋、芝士餅、心太軟、拖肥布丁。必食法式焦糖燉蛋，表層焦糖出色，脆得來，甜度十足，配裹層味道清淡滑溜的燉蛋，絕！</p><p>精緻西餐必食燒乳豬</p><p>開得在熟食市場裏，菜式卻沒有入鄉隨俗！西餐款式不算太多，但款款用料講究。Joe於西式餐廳工作十多年，廚師也是邀請當年的同事擔任。他們所提供的菜式絕非狂落鬆肉粉的港式西餐，而是精緻西餐！最驚喜有西班牙燒乳豬，大廚採用15日大的越南急凍乳豬，乳豬烹調前，須先按摩再戳氣孔，令乳豬燒後肉質鬆化而表皮光滑。後以鹽醃，燒約2-3小時。乳豬入口香脆，內質嫩滑惹味，難怪成為晚市客人必點菜！馬賽魚湯亦深受食客歡喜，魚湯每日以本地海魚熬足12小時，後再放雜菜、甘笋、茴香、西藏紅花等，味道甘甜。再配以煎香的海產，更是鮮味爆燈。午餐所提供的套餐極之優惠，38元嘆到番茄海鮮扁意粉，意大利扁意粉入口煙韌，茄香濃郁開胃，海鮮方面落足青口、越南急凍蝦、魷魚，抵！</p><p>番茄海鮮扁意粉$38</p><p>茄香味濃郁，配以意大利扁意粉，煙韌十足，越食越開胃。海鮮份量絕不吝嗇，抵食！</p><p>紅酒燴牛尾$98</p><p>每粒意大利飯都均勻沾上稠身醬汁，入口滑而有咬口。牛尾醃後，與紅酒、番茄、西芹、橙皮等烹煮。肉腍味濃。</p><p>馬賽魚湯$138</p><p>海鮮湯配料隨每日入貨款式而定，主要是蜆或青口、蝦、帶子、魷魚等，配料煎香才放在湯上。魚湯清澈，入口陣陣清甜，後滲出海鮮的鮮味，讚！</p><p>ABCKitchen（92788227）<br>上環德輔道西38號1樓皇后街熟食市場CF7</p><p>經典西餐口味
</p><p>談及西餐，在港曾有48間分店的農場餐廳可謂港人集體回憶之一，為當年平價西餐之選。老闆陳興濤經歷破產清盤後，08年於上水熟食中心捲土重來，開設「農家意粉」。在一眾大牌檔、夜茶檔中，賣港人回憶裏的西餐！檔舖主打美國安格斯牛，足8安士的安格斯肉眼扒只賣$68，還要配餐湯、餐包，抵！推介牛扒配番茄汁，醬汁由老闆每日烹調，以大量番茄熬4小時，再混入洋葱、紅酒、茄水、茄膏、茄醬、阿里根努，香味四溢，平均每客都用上一顆番茄，老闆更以茄皮來摺玫瑰花伴碟，絕對用心。除牛扒外，更提供鵝肝，鵝肝午餐價格不過數十元！不要以為便宜就沒有好東西，實情是老闆寧願自家賺少些，把格價定得平民，讓更多人嘗到農家味道！入口的每啖肉，豈止回憶，還有老闆的啖啖心機。</p><p>印度咖喱煎巨型安格斯牛扒$78/餐價</p><p>採用12安士阿根廷的安格斯牛，肉質較芝加哥來貨粗些，但勝在體積較大，完全滿足大胃王要求！咖喱由15種香料混成，辣度刻意調校為港人接受的微辣。牛扒配咖喱，新奇得來都幾夾！</p><p>白汁芥末燒羊架$98/單價
</p><p>醬汁以奶粉、芥末紙及牛油烹煮，羊架的羶味配以醬汁中的奶香味，絕配！羊架為蒙古羊，肉質較滑。整支來烹煮，更能鎖實肉汁，味道更香。</p><p>番茄美國安格斯肉眼扒$68/餐價</p><p>採用8安士美國芝加哥安格斯牛，而且即叫即切，再以鹽、黑椒簡單醃製再煎香，肉腍牛味較濃，配以濃郁酸甜的番茄醬，開胃非常。</p><p>紅酒海蝦鵝肝燒雞扒$58/餐價
</p><p>以紅酒、燒過的牛肉碎、煮成醬汁，稠而味濃。雞扒選用巴西雞髀位，肉質嫩滑。</p><p>農家意粉（96326966）<br>上水石湖墟街市2樓熟食中心4號舖</p><p>晚晚爆滿大牌檔</p><p>熟食中心怎能不提鑊氣十足的大牌檔！位於大埔街市裏的三小姐，只開晚市，但每晚未開場，每張桌上已擺放「留座」一牌！能做到晚晚座無虛席，全因檔舖的菜式確實出色！長期人氣王的籠仔糯米蒸蟹，糯米先用上湯浸隔夜，再混入蝦米、香葱、肉碎，後放上蟹膏豐富的奄仔蟹來蒸，在蒸過程中，糯米吸盡蟹膏精華，加上荷葉清香，入口煙韌得來啖啖蟹味，難怪成為開業以來長期人氣高企的菜式。而豉汁排骨陳村粉亦是必吃之選，陳村粉由居於內地的同事每日往陳村入貨，滑溜煙韌。近年，店舖開始加入川菜，如麻辣鮮膶、口水雞等，麻辣豬膶選用無筋黃沙膶，入口嫩而爽脆，豬膶先以秘製醬汁調味，再以高溫烚，配以秘製麻辣汁，入口麻香味重，更有大、小辣供選擇，不怕太麻太辣吃不到！同時，新出豉汁凉瓜鮮蝦粉絲煲，粉絲以上湯浸至入味，配以鮮味十足的海蝦、凉瓜，粉絲彈牙味甜。</p><p>籠仔糯米蒸蟹$68</p><p>每籠放足2隻奄仔蟹，奄仔蟹體積不大，但周身肉，味濃膏甜！糯米經上湯浸，入口甘甜煙韌，配以蟹膏鮮甜，必試！</p><p>豉汁凉瓜鮮蝦粉絲煲$88/大</p><p>粉絲較粗身，入口彈力十足；海蝦炸至金黃，凉瓜以自家調製豉汁爆香，全部加起來放入預熱的煲內，就成為惹味的菜式。</p><p>麻辣鮮膶$68</p><p>每塊豬膶都大大片，底部墊上大豆芽菜，醬汁以麻辣醬、乾葱、生蒜、秘製花椒油等調成，香而不會太麻，完全符合港人口味。</p><p>豉汁排骨陳村粉$48
</p><p>由於來貨時陳村粉呈一疋布形狀，須以人手逐塊撕開變為薄身，再混入秘製醬汁，而排骨選用肉排，配以豆豉、乾葱製成的醬汁，入口惹味得來煙韌十足。</p><p>三小姐晚飯小菜（26382023）<br>大埔墟鄉事會街大埔綜合大樓2樓熟食中心CFS34-35</p></body></html>