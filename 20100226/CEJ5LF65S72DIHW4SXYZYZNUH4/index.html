<html><header><meta charset="utf-8"><title>敏妮Talk：同港股王見面 - 溫敏妮</title></header><body><h1>敏妮Talk：同港股王見面 - 溫敏妮</h1><p>財政預算案講得最多係樓市，推咗4個措施幫市民置業。公司位auntie好勞嘈，話電視訪問個後生仔，俾人問到活化居屋措施，後生仔話冇用，因佢唔會買居屋。auntie話：「後生仔頂多咪做咗幾年嘢，居然嫌三嫌四。」<br>敏妮成日都有個疑問──政府係咪有義務以納稅人嘅資產幫所有市民置業？可能你會話，「你有樓梗係講得口響！」敏妮同意，對於老弱無依嘅人，政府有責任令佢哋有安身之所，所以建公屋係正確嘅。不過，置業係一項投資，擁有自己嘅物業應該係各人為自己確立嘅目標，並唔係政府責任噃！</p><p>訂購半年免費聽講座</p><p>講返近排嘅股市相當波動，喺呢啲市況，敏妮日日睇住「港股王」名家畀方向。好多朋友問，「使乜畀錢訂嚟睇，睇報紙咪得囉，都係同一批人講之嘛！」咁講就損失咗好多獨家貼士。雖然話「港股王」嘅名家差唔多都喺《蘋果》財經有專欄，但佢哋喺兩個地方提供嘅意見同貼士都唔同。有睇過「港股王」嘅就知，有時朝早要望穿秋水先等到名家貼士，尤其股市越波動，嗰日嘅貼士就越晏，因為啲名家睇住大市走勢畀貼士、畀方向，有時見大勢唔對路，寧願叫訂戶忍手咪掂。<br>敏妮之前聽理財版版主講，部份「港股王」訂戶面對咁多位名家嘅貼士，唔知應該點樣調整投資組合，希望敏妮幫手畀意見。敏妮點敢喺咁多位名家嘅貼士之後加意見，最好面對面問啲名家，將自己個倉拎畀名家睇，問吓佢哋意見。呢幾日敏妮見「港股王」嘅廣告，話訂半年就可免費去聽講座。講座有齊曾淵滄、沈振盈同胡孟青3位名家！對於部份訂戶嚟講，可能覺得一次過畀半年「甘」咗啲，但如果用信用卡畀，其實都係每個月按月費過數，唔使一次過畀晒錢o架！<br><br>溫敏妮</p></body></html>