<html><header><meta charset="utf-8"><title>利是BoxingDay　豪掃24味竹昇牌</title></header><body><h1>利是BoxingDay　豪掃24味竹昇牌</h1><p>阿媽教落新年要到十五先拆利是，之但係如今越早拆利是越有着數，皆因撞正板舖8Five2Shop開倉，店內優惠Package極多：$280任揀三件Know1edge、買五件三折、兩頂Cap帽$150及兩對Lakai$650。平成咁，唔拆利是去掃貨點對得住自己呀？<br><br>記者：胡卓琳<br>攝影：楊錦文<br>Model：Piet</p><p>①Know1edge藍色格仔風褸原價$980、白色短袖Tee原價$280、牛仔褲原價$880（以上三件共$280）</p><p>②Know1edge灰色短袖恤衫原價$420、條子短褲原價$540、棗紅色格仔拉鏈Jacket原價$720（以上三件共$280）</p><p>③Thrasher白色Tee$240、Fiberops牛仔褲$1,780、Know1edge藍白條子褸$1,580、Know1edge黑白格仔恤衫$580、852Cap$240、Lakai藍色HowardSelect$480/對（$650/兩對）</p><p>自家牌任砌每件$93</p><p>從前的板牌很着眼，一味闊袍大袖，不過今時今日已經唔同晒，好似本地街牌Know1edge由8Five2Shop主腦人及樂隊24Herbs成員之一的Brian一手帶起，設計着重布料及剪裁，由最初以Tee為主到現在已擁有強勁的ProductLine，滿足不同人的需要。多年來品牌受年輕人及板仔垂青，從開始時跟知名街牌設計師合作出CrossoverTee，到後來贊助好友的樂隊alive，及至近期更幫吳彥祖推出Know1edge-DanielWuCollection。今次8Five2Shop開倉重頭炮正是Know1edge以劈價清貨，$280可任揀三款Know1edge的精選貨品，包括牛仔褲、Tee、風褸、厚褸、長短褲等等，款式夠多，除開每件$93包你一定揀到。</p><p>＊買任何三款共$280（即每件$93）</p><p>全球街牌五件三折</p><p>板舖8Five2Shop亦有出售世界各地的街牌板牌，包括為人熟悉的Thrasher、Fiberops、Lovewright等。今次全店牌子玩埋「買得多平得多」，以全單計算，買一件七折、買三件或以上半價、買五件或以上有三折。好抵呀！</p><p>鞋帽冧價瞄準Lakai</p><p>潮波鞋加靚Cap帽係潮童不可或缺的Items，今回店內所有FlippedCap全部$150兩頂，包括Cap帽名牌NewEra、Huf及DQM等。Brian就熱推LA板鞋牌Lakai，「一來着得舒服、二來價錢合理，而且近年佢不斷推新款同不同顏色，我睇好佢必成StreetFashion明日之星。」</p><p>＊買任何兩款Lakai共$650（即每對$325）</p><p>＊買任何兩款Cap共$150（即每款$75）</p><p>開倉資料</p><p>8Five2Shop<br>開倉日期：即日起至3月5日<br>電話：25739872<br>地址：銅鑼灣謝斐道506-508號聯成商業中心2樓3室</p></body></html>