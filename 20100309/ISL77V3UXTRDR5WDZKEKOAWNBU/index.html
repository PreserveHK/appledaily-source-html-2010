<html><header><meta charset="utf-8"><title>窩輪搏擊：中鋁轉強　炒20910 - 俊樺</title></header><body><h1>窩輪搏擊：中鋁轉強　炒20910 - 俊樺</h1><p>港股昨日再升破50日線，都係拜花旗股市造好帶挈，恒指升408點，報收21196，同條100日線越來越近，睇窩輪同期指嘅盤路，仲有好多散戶造淡，如果花旗股市唔回，恒指應該好快挾上去。<br>港股之前炒退市，家炒唔退市，照計冇咁快炒完，不過個市就肯定會好波動。<br>中鋁C輪20910：中鋁（2600）昨收8.20元，升4.1%，突破咗250日線，有力挑戰位處8.57元嘅100日線，博佢破位炒上9.60元，可以買啲C輪20910。<br>隻輪現價11仙，2010年11月1日到期，行使價9.28元，溢價26.5%，引伸波幅57.8%，有效槓桿3.5倍，正股升上9.60元，20910睇18.7仙，正股跌穿7.70元，就沽咗隻輪止蝕。<br>俊樺</p></body></html>