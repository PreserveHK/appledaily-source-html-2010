<html><header><meta charset="utf-8"><title>大模私樣：淚眼E神盡地一煲</title></header><body><h1>大模私樣：淚眼E神盡地一煲</h1><p>ECup熱潮一浪接一浪，繼浸大咪神Carol、百果園E神DaDa在o靚界風起雲湧後，曾拍Yahoo淚眼廣告、擁32E巨咪的鄧伊玲（Elaine）半途殺出，趕緊在年底推出寫真集突襲電車男荷包。</p><p>擁Ecup上圍、曾拍Yahoo淚眼廣告的鄧伊玲讀書時已兼職做模特兒，拍過不少為人熟悉的廣告。以往只硬銷靚樣的Elaine，實情是禾稈冚珍珠。<br>現年25歲的Elaine本打算不再做模特兒，後來眼見ECupo靚模個個撈到風生水起，又獲好友百果園E神DaDa極力鼓勵，令她重拾自信。</p><p>年紀大險放棄</p><p>Elaine說：「我自己年紀都唔細，好似唔再適合做呢行，DaDa知道我有咁嘅諗法之後係咁同我傾，叫我唔好放棄，之後仲同咗Celia（經理人施念慈）講，後來Celia打畀我鼓勵我，話我應該仲有好多進步空間，咁我先決定唔放棄做model。其實我之前讀過寵物美容同開過寵物店，如果唔做model，我都係打算做寵物有關嘅生意。」Elaine和拍拖四年的港台DJ阿感早年夾份開寵物店，不過已於今年初結業。<br>近年「o靚模」儼如貶詞，又被各界歧視，但Elaine就欣然接受：「我都有留意新8模，當中有啲係以前做嘢時已經識，佢哋都做得好好，而且我家25歲都俾人叫做o靚模，我都好開心呀。」</p><p>比DaDa經驗豐</p><p>Elaine坦言不怕與o靚模比較，但與同公司的DaDa較量卻無可避免，她強調與DaDa性格相似，大家無所不談，絕對不會鬧不和，她說：「DaDa同我一樣係大笑姑婆，講嘢又爽直，而且我成日同佢一齊去買泳衣內衣，大家乜都睇晒，佢嘅身材真係正呀！」問到Elaine有何地方比DaDa優勝？她說：「我覺得係經驗啦，我大佢少少，做呢行嘅經驗比佢多，加上我又唔怕醜，除咗model之外，做主持嘅工作我都應付到。」<br>採訪：李珮洳</p><p>鄧伊玲（Elaine）</p><p>年齡：25歲<br>三圍：32E、24、34<br>身高：5呎3吋<br>體重：99磅<br>暱稱：阿旦<br>工作經驗：曾拍鐵達時、KFC、麥當勞、聯邦酒樓、Yahoo廣告<br>資料來源：《蘋果》資料室</p></body></html>