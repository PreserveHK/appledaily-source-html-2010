<html><header><meta charset="utf-8"><title>馮仁昭四圍超：唐寧忙婚事否認有餡 - 馮仁昭</title></header><body><h1>馮仁昭四圍超：唐寧忙婚事否認有餡 - 馮仁昭</h1><p>唐寧一直被傳奉子成婚，噚日佢出席灣仔一個宣傳活動，睇落有少少發福，一講到婚事就甜笑，仲話：「都唔想再講，總之有咗就會話畀大家聽，呢段時間籌備緊婚事，唔會鋪張擺酒，只係家人食飯。」唐寧咁忙，身邊助手都要幫忙搞婚事，唔怪得唐寧話：「我哋關係好好，佢好重要。」</p></body></html>