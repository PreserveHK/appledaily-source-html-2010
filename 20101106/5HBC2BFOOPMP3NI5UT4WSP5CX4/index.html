<html><header><meta charset="utf-8"><title>@ttention!：女友二號現身</title></header><body><h1>@ttention!：女友二號現身</h1><p>本周IT界熱話，除咗有WP7新手機登場，網上又突然爆出Panasonic新嘅女友二號──GF2！<br>上代GF1大收旺場，不過大家可能已經對咗佢成年，都有換新女友嘅衝動；從公佈資料所見，兩代女友「相頭」無大分別，亦未有加入大眾期待嘅電子觀景器，不過就非常破格地加入輕觸屏幕，在睇相或選擇對焦點時，相信會幾好用。GF2略微瘦身，輕咗、薄咗，攝錄功能亦提升至1,920×1,080全高清拍片，機身有黑、銀、白、紅、粉紅五色選擇；好想換女友？要等下年1月喎！<br><br>記者：許福合<br><br>網址：http://www.panasonic.net/avc/lumix/</p></body></html>