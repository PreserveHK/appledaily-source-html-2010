<html><header><meta charset="utf-8"><title>三大炒樓王　炒定唔炒?</title></header><body><h1>三大炒樓王　炒定唔炒?</h1><p>樓市繼續發癲，中原集團主席施永青更預言，樓價會升過97一倍，人人都想有樓在手，但財爺已經不止一次警告樓市隨時都會爆，城中三大炒樓王「炮哥」、「鬍鬚余」、「摸王」又點睇?大旺市下有何戰術﹖究竟炒定唔炒？</p><p>「炮哥」陳清白<br>樓市「一步一驚心，陷阱處處」</p><p>人稱「炮哥」的資深投資者陳清白，形容目前樓市是「一步一驚心，陷阱處處」，有超過３０年炒樓經驗的他認為，從未見過樓市如此不正常，他不認同中原集團主席預言，樓價會升過97一倍。「經濟學家關焯照話，如果樓價再升多一倍，佢會在中環『倒豎蔥』行一個圈，我就會用３隻腳在銅鑼灣行一個圈﹗哈哈哈﹗」他提醒買家，要小心洗腦式唱好樓市的言論。</p><p>買藍籌屋苑風險高</p><p>無論市升市跌，不少人都認為買藍籌屋苑最穩陣，但炮哥卻認為，買藍籌屋苑反而最大風險，因為樓價很容易被人操控。「伎倆好簡單，儲夠貨的炒家，只要推高手頭上個別單位成交價，便可以輕易造市，當高價成交在田土廳出現後，銀行便會以這個最新高價，作為估價參考，之後炒家就可以順利高價出貨。」他分析說，市旺時藍籌屋苑容易造市，推高樓價，但當跌市時，藍籌屋苑則出貨急速，樓價亦會下跌得很快，買家承受很高的風險。</p><p>高位出貨係時候</p><p>「家買新豪宅同藍籌屋苑，就好似入咗去曱甴屋，有入無出，就算走得快，都會無咗隻腳！傷亡慘重！」炮哥指出，目前樓市發緊高燒，如果叫人不要買樓，不會有人聽得入耳。他認為，持有這兩類貨較多人士，應該盡快趁高位出貨，尤其是新豪宅，樓價已上升不少，樓市一旦逆轉，跌幅隨時有四至五成，而且物業流動性低，在逆市中極難套現。「97年金融風暴，我就係走貨走唔切輸身家。」
</p><p>4厘以上市區舊樓放心買</p><p>炮哥現持有約十多個港島區物業，大部份都是300萬元以下市區舊樓，包括灣仔及筲箕灣等，每個單位都高收4至7厘租金，十分穩陣，並無急於出貨。記得今年5月初，樓市略為轉淡，當時炮哥曾經說：「買300萬以下港島市區樓，今年內如果輸錢就搵我賠，但贏錢要分一半畀我﹗」事隔半年，炮哥預言果然沒錯，300萬以下港島市區樓無得輸。他教路說，「屯門市中心細價樓都升到4,000幾蚊一呎，呢個價已經可以夠買北角區舊樓，其實，目前只要4厘以上的市區舊樓，就可以放心買。」</p><p>鬍鬚余<br>價高勢危　等壞消息入貨</p><p>炮哥對樓市較為睇淡，牙擦炒家「鬍鬚余」亦有類似睇法，他坦言：「個市升得咁勁，我今次真係唔識睇，家全民皆樓，眾人皆醉，政府都叫市民小心啲啦！但好似無人理，樓市價高勢危，政府遲早會再出手，當壞消息一出，我就即刻入貨。」鬍鬚余說，入貨一定要有一成至一成半水位，否則就不買，並會將現時所持有的單位價錢再睇高一些。</p><p>新炒家冒出　玩法危險</p><p>他指出，近期很多的新炒家，其中不少都是唔識死的師奶兵團，表現相當勇猛，甚至自己追自己，舉例說她們可以160萬元入貨，180萬元出貨，再用190萬元追買，玩法十分危險。由於樓市仍然繼續升，縱使玩法危險，她們從未輸過，或者今次是盲拳打死老師傅。</p><p>豪宅版居屋水位三成</p><p>近年轉玩豪宅版居屋的鬍鬚余說，居屋水位較私樓高，而且波動性不大，但他目前只持有6個單位，其中3伙是藍田居屋，包括鯉安苑、康柏苑及康逸苑，於4個月前以700萬元買入，每個豪宅版居屋大廳均裝有水晶燈、遙控電動窗簾、浴室則鋪上馬賽克等，每伙裝修費約20萬元，現時放售水位有三成，即使長線收租亦不俗，租金回報約有5厘。區內代理指出，雖然鬍鬚余的貨會略高於市價，但由於設備豪裝，仍有不少用家捧場。</p><p>「摸王」黎汝遠<br>樓市睇升　大小通吃</p><p>樓市狂升，炮哥及鬍鬚余以保留實力備戰，有「摸王」之稱的黎汝遠趁住樓市會繼續升，正大小通吃，無論是逾億元的甲級寫字樓抑或是200萬元以下細價樓，都是摸王心水。摸王最近就斥資1.3億元買入甲級寫字樓金鐘力寶中心1座18樓01至02室以及08及09室，合共樓面面積約8,166方呎，呎價約1.6萬元，金額創海嘯後新高。另外，摸王同樣鍾情北角舊樓，最近以198萬元買入漢宮大廈一個2房細單位。</p><p>平常心繼續入貨</p><p>摸王指出，樓市升勢將持續，不過，升幅可能會放慢。雖然目前樓市已有少許泡沫出現，但最重要還是有租金支持，加上樓市有強大需求，買家來自四方八面，而且實力雄厚，與97年不可同日而語，加上通脹因素，樓價升過97不足為奇。現時摸王持有逾5億元物業，物業主要以寫字樓為主，「我會以平常心繼續入貨，住宅方面，我睇好落後物業，例如北角區單幢舊樓，仍然買得過。」</p></body></html>