<html><header><meta charset="utf-8"><title>趣趣地：潮友里奧推出靚鞋</title></header><body><h1>趣趣地：潮友里奧推出靚鞋</h1><p>曼聯中堅里奧費迪南（中）潮開，喺星期三晚，佢仲推出咗自己嘅5ByRioFerdinand2010年秋冬鞋款系列，並且搞咗個派對慶祝。不過，唔知係咪隊友啱啱喺星期二打完歐聯嘅關係，出席派對嘅英超球員，竟然以熱刺為大多數，包括中場贊拿斯同埋後衞伊高圖等，而佢哋都好識做，即時將里奧嘅新款鞋着上腳㖭！</p></body></html>