<html><header><meta charset="utf-8"><title>捐肝大好人起床進食移植手術成功　兩人迅速康復</title></header><body><h1>捐肝大好人起床進食<br>移植手術成功　兩人迅速康復</h1><p>【本報訊】仗義捐肝救同袍的海關督察許細文，果真是個硬漢子，手術後一天身體便迅速復原過來，昨晚從深切治療部轉到普通病房繼續休養。許向記者坦言傷口雖有點痛，但感到好開心，其義舉獲當局讚賞，給予無限期休養來支持。至於接受捐肝的關員袁偉祥，昨日情況亦已好轉，懂得對探訪的親友作反應。<br>記者：張珮琪　卓永強</p><p>推出深切治療部病房，當時他完全清醒，精神不錯。守候在走廊的記者上前問候，許表示：「好開心，傷口有啲痛，多謝大家關心。」之後便被送到私家病房繼續留醫，預料一星期後可以出院。</p><p>一直關心袁偉祥情況</p><p>許細文及袁偉祥前日手術後一直在深切治療部留醫，主診醫生盧寵茂昨晨巡房後表示，40歲的許細文和39歲的袁偉祥情況都很穩定，進展理想。他指許細文已可以坐起身，並進食流質東西，「佢精神好好，心情唔錯，一路都好關心袁偉祥嘅情況，當佢知道袁偉祥嘅進展理想，都好開心」。<br>至於袁偉祥的情況，盧醫生說：「新肝已經發揮功能，全部都進步緊，原本嘅腸胃出血已經冇，肺功能亦好理想，雖然目前仍要用呼吸機，但係只需供應30%純氧，比起最初要畀100%純氧已經好好多。」若情況許可，袁今日無需再依靠呼吸機協助呼吸。<br>至於換肝後會否有排斥問題，盧醫生說：「排斥唔會咁快出現，甚至可能一兩年後至有都唔奇，不過醫生並唔擔心，因為即使有排斥亦可以用藥控制。袁偉祥最危險最艱難時期就係冇肝換，家已經過咗呢一步，所以好樂觀。」</p><p>姊姊：弟冇落止痛藥</p><p>盧醫生下午第二次巡房後表示，已減少袁偉祥的鎮靜劑，「佢家已經有反應，可以睜開眼，右手可以郁，不過昏迷咗咁多日，反應慢啲係正常嘅」。盧醫生又說：「袁偉祥有腎衰竭情況，現時要進行洗腎，未來情況仍待觀察。」<br>許細文的姊姊探望弟弟後也形容「佢精神好好，面色紅潤，可以飲水。細佬冇落止痛藥都頂得順，好叻仔」。她引述弟弟指情況比預期進展理想，「佢話想唔到自己可捱得到，頂得順傷口嘅痛楚」。<br>對於許細文捐肝救人，許姊姊說信佛的弟弟醒來時對她說：「呢啲係緣份！」許姊又謂：「見到傳媒咁擁戴細佬，好高興，好驕傲，覺得佢嘅決定非常好，係正確嘅。」對於袁太說許細文是英雄，「只係大家畀嘅稱呼，但對我而言，佢只係我細佬，佢一向好乖，好聽話，佢作為公務員係應該有承擔，佢係目標好高嘅人，見到正面嘅事一定會做」。</p><p>兩人獲准無限期休養</p><p>政務司司長唐英年、保安局局長李少光及海關關長袁銘輝亦有到來探望許、袁二人。關長表示會無限期給他們休養，直至完全康復為止。盧寵茂醫生則笑稱：「許細文可能見到司長有啲緊張，監察器測到佢血壓有啲高。」</p></body></html>