<html><header><meta charset="utf-8"><title>WP7殺到　操機爽爆</title></header><body><h1>WP7殺到　操機爽爆</h1><p>等咗好耐嘅WindowsPhone7（WP7）手機終於有聲氣，今年手機界無論人氣同聲勢，都係由iPhone同Android制霸！WP7手機差唔多由年頭等到年尾，吊足玩家癮，這次微軟手機界翻身之戰就由LGOptimus7（E900）打頭陣，用後感：爽！同iPhone一樣咁爽！<br><br>記者：許福合<br>攝影：伍慶泉</p><p>WindowsPhone7　特色<br>ScanSearch</p><p>LG獨有介面，開啟後鏡頭向天就顯示天氣；轉向大廈地標，即可知道附近有咩好去處；再將手機平放，畫面會變成雷達，可以見到朋友們身處位置。</p><p>朋友埋堆</p><p>People方塊，朋友們在Facebook等社交網站有乜新Post，立即見到。</p><p>聽歌睇戲</p><p>音樂同影片方塊，介面有啲似Zune，可顯示唱碟封套及歌曲資料。</p><p>Office</p><p>微軟產品當然支援Office，Word同Excel等軟件全對應。</p><p>簡潔IE</p><p>IE介面好簡潔，雖無預設Flash，但玩到網頁放大縮細，同開啟多個瀏覽視窗。</p><p>XBOXLive</p><p>WP7最大賣點是與XBOXLive連動，即時睇晒朋友們最近打機戰績！</p><p>PlayTo分享</p><p>PlayTo係一個多媒體分享工具，透過DLNA無線網絡，將相、片輸出到電視睇。</p><p>1GHz處理器</p><p>WP7系統公佈之時，LG已有2部WP7手機曝光，分別係內置鍵盤嘅LGOptimus7Q（C900）同今次嘅Optimus7（E900），7Q未到港，惟有先睇睇部7仔啦！<br>Optimus7同現時主流手機差唔多，都係使用電容式屏幕，玩3.8"，再配上480×800解像度同1,600萬色嘅畫質，雖然拍埋iPhone4個Retina芒作比較時，仲差些少，不過已算交到貨。多點觸控已經成為必備功能，自然唔少得，另外Optimus7強調高效能，用QualcommSnapdragon1GHz處理器及16GB儲存記憶，操控及反應夠爽快，試過一連開多個軟件，都相當流暢。</p><p>板塊介面</p><p>一般用家對WP7印象最深的，可能係介面上嗰幾個板塊圖示，Optimus7都係使用公有嘅介面，無自家設計，想玩到最原裝嘅WP7，就一定要揀佢。<br>試用時，畫面乾淨簡約，只有簡單文字顯示資訊，並且會加插過場動畫，感覺微軟終於出番部有智能嘅智能手機！板塊介面每個代表一個軟件，又或聯絡人，當然用家可以自訂，操作上可能要花些少時間熟習，亦幾易㩒錯，不過優點係一隻手指就可玩晒。<br>上網方面仍然係靠《IE》，介面簡單咗好多，可以兩隻手指縮放畫面，至於FlashPlayer，本身並未安裝，睇片同玩FacebookGame都無計，用家需另行安裝。</p><p>Profile</p><p>制式：3G/2G<br>處理器：1GHz<br>屏幕：3.8"480×800<br>鏡頭：500萬像素<br>操作系統：WindowsPhone7<br>儲存：16GB<br>重量：157g<br>功能：720pHD錄影、GPS、Wi-Fi、DLNA無線網路、FM收音機、藍芽2.1<br>體積：125×59.8×11.5mm<br>查詢：LG（35437777）</p></body></html>