<html><header><meta charset="utf-8"><title>腦場Walker：SONY金裝Notebook</title></header><body><h1>腦場Walker：SONY金裝Notebook</h1><p>書中自有黃金屋，唔知會唔會有黃金電腦呢？這部咁搶眼嘅SONYVAIOVPCEA36FG/N，雖然睇到都覺得閃到眼花，不過唔好誤會係鍍金天價電腦，佢只係純粹玩款。除咗鍵盤位置唔係金色，機身前後都有細緻雕刻圖案，外觀質感相當好。硬件方面，使用i5處理器及4GB記憶體，配上ATIMobilityRadeon5650顯示卡同14吋屏幕，睇戲打機都唔錯。<br>最特別係機身上嘅WEB鍵，一按就可立即上網瀏覽網頁，唔使慢慢等佢Load《Windows》，心急用家更啱用。儲存方面，內置500GB硬碟，唔夠用的話仲有eSATA同3組USB介面，接駁外置硬碟或裝置都好方便。<br><br>記者：許福合</p><p>查詢：SONY（23452966）</p></body></html>