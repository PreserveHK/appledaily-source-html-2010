<html><header><meta charset="utf-8"><title>《3D肉蒲團》剝盡未夠雷凱欣認打Botox變美人</title></header><body><h1>《3D肉蒲團》剝盡未夠<br>雷凱欣認打Botox變美人</h1><p>女星個個貪靚，就算被發現變臉都堅持是女大十八變。36F巨奶的雷凱欣最近被發現神奇變臉，尖下顎和挺直鼻樑尤其明顯，她昨日直認在臉頰、下顎和鼻樑等位置打了約8針的botox改善容貌，配合三點盡露接拍3D三級片《3D肉蒲團之極樂寶鑑》，誓要一脫成名。</p><p>下月底便27歲的雷凱欣，為博反彈，近日接拍蕭定一投資開拍全球首套3D三級片《3D肉蒲團之極樂寶鑑》，最初只肯露兩點的她近日忽然改變主意，索性三點盡露，實行硬撼全裸上陣的英皇前藝人、內地女星藍燕。兩女齊齊以3D裸體現銀幕，相信必會為觀眾帶來另一番視覺新感覺。</p><p>「真係會上鏡啲」</p><p>擁36F導彈的雷凱欣，近年越大越靚女，變臉技巧改裝下變得更上鏡，她在2000年參加有線電視YMC台的VJ選舉摘下亞軍，先入行做VJ，10年人事幾番新，她最終踏上脫星之路，希望一脫成名。雷凱欣近日的臉容跟初出道時相比，變化相當大，她不但包包臉變尖下顎，最明顯是鼻樑變得特別挺直，據知她變臉秘密是狂打botox，所以成效快捷又明顯。<br>女大十八變惹來整容疑雲，雷凱欣昨日在電話訪問中大方直認說：「係呀，我近排打咗botox，好多謝阿一（蕭定一）嘅鼓勵，本來我冇打算打，但《肉蒲團》嘅角色係一個古代美女，如果面形各方面配合，真係會上鏡啲，我希望大家睇到我為部戲，付出好大勇氣同努力。」</p><p>「打咗7至8針」</p><p>雷凱欣續說：「因為時間緊迫，我同時喺臉頰、下巴同鼻樑呢幾個部位打咗約7至8針，仲要喺一、兩日內完成，家塊臉真係變長咗同尖咗，我覺得自己女人味多咗。其實我覺得打botox都唔係啲乜嘢，又唔係做手術開刀，我講出嚟，係想同大家分享一吓。」雷凱欣指打botox危險性不高，打針前也徵得雙親同意。至於同片的藍燕，近日借與唐季禮的舊情上位，其樣貌也非常人工化，跟早年闊臉有頗大分別。<br>採訪：比華利
</p></body></html>