<html><header><meta charset="utf-8"><title>隔牆有耳：港大出月餅賀百周年 - 李八方</title></header><body><h1>隔牆有耳：港大出月餅賀百周年 - 李八方</h1><p>為迎接明年100周年慶典，香港大學今年中秋節破天荒首度推出「港大100」月餅，限量生產幾千盒，供師生、校友訂購。<br>月餅係由美心製造嘅蛋黃蓮蓉月，餅盒有港大校徽，最特別係每個月餅都有「港大100」字樣，每盒售價220元。不過買呢盒月餅唔止買四個月餅咁簡單，因為每賣出一盒月餅，港大義工隊會送上兩個低糖蛋黃蓮蓉月、水果同茶葉嘅心意包畀一個獨居長者，即係同時間與幾千個長者一齊過節。<br>港大副校長周肇平同幾個學生，上星期已經探訪咗兩戶長者，港大義工隊今個月18日同19日會再出動，探訪約2,000名長者，送上中秋心意包。</p></body></html>