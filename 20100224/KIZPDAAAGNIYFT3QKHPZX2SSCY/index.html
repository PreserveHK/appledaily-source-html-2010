<html><header><meta charset="utf-8"><title>出爐陳太否認有喜采兒、小春新婚返港攰到爆</title></header><body><h1>出爐陳太否認有喜<br>采兒、小春新婚返港攰到爆</h1><p>剛於虎年年初一兼情人節在美國賭城註冊結婚的陳小春和應采兒，蜜月過後昨日雙雙回港，完成人生大事再度蜜月行程緊密，難怪兩人狀甚倦極。被喚作陳太的應采兒表示仍未習慣，小春就坦言攰到爆。</p><p>新婚的陳小春和應采兒（丁丁）昨日中午返港，疲態盡露的陳生陳太前後腳推着兩大車行李步出赤鱲角機場禁區後，便急步往停車場登車。</p><p>采兒拍三個月戲</p><p>小春表示會休息數天，到下月才開工，問他會否請朋友食飯？小春說：「我家攰到爆，未諗呀。」被稱呼為陳太的丁丁表示仍未習慣，談到小春日前似暗示她有身孕一事，身形弗爆的丁丁笑說：「冇呀！未住，我下個月中仲要返內地拍戲，到時又要拍三個月，我未知跟住會點同朋友慶祝，我哋呢排都好攰，仲攰過喺香港，原來結婚有好多嘢要搞，所以返嚟真係要唞唞先。」<br>推着行李急步走的小春，原來先行會合司機放好行李後，即折返幫太太推行李上車，臨行前陳氏夫婦還向在場記者講拜拜。<br>採訪：何慧斯<br>攝影：陳順禎</p></body></html>