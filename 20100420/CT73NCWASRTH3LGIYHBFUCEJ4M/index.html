<html><header><meta charset="utf-8"><title>港姐胸群出動招募新血王君馨升Cup34D拋窒咪神</title></header><body><h1>港姐胸群出動招募新血<br>王君馨升Cup34D拋窒咪神</h1><p>《2010香港小姐競選》今日起接受報名，昨日無綫安排歷屆港姐性感行貓步，王君馨跟新晉咪神高海寧正面交鋒，同樣低胸出擊，當中以王君馨稍勝一籌。王君馨透露最近主持飲食節目，經常食好嘢，上圍也因此由34B升cup至34D。</p><p>無綫《2010香港小姐競選》昨日在尖沙嘴宣傳，找來數十名歷屆港姐撐場，以時裝騷為題將一班港姐打造成時尚性感的新時代女性，當中以王君馨和高海寧最性感，尤其王君馨穿上低胸晚裝出場後，立刻成為全場焦點。<br>王君馨說：「唔知呀，呢件係公司衫，高海寧喺我隔籬，佢都好靚。」她表示最近擔任飲食節目主持，經常吃到很多美食，所以上圍升cup了，她說：「最近成日跟幟哥食好嘢，成日食肉，又食海鮮，澳洲牛奶都好好，要買過啲胸圍。」由34B升cup至34D，王君馨感到好滿足：「唔需要再升cup，會好辛苦，我成日跳舞會好重，嚟緊都要同謝天華喺公益金節目跳舞。」</p><p>高海寧真材實料</p><p>被正面迎擊的高海寧表現從容，她說：「自己都有一段時間冇着到咁性感，都係因應場合需要，呢件衫都好靚，我係真材實料，冇加墊o架！」反而呂慧儀同時被兩位師妹夾擊有點不知所措，合照時她忍不住說：「嘩，好大壓力呀，我都要深呼吸先！」似不甘被搶去風頭，她又說：「王君馨都好勁，我都忍唔住望兩眼，其實我都好性感，我係典雅女神，蝕就蝕在今日冇露腳。」<br>統籌經理何麗全就透露港姐總決賽會在邵氏影城舉行，日期暫定7月21日。至於外景拍攝，他表示得到多個地方邀請，例如印度、新加坡和泰國。<br>採訪：楊潔雯<br>攝影：陳志嵐</p></body></html>