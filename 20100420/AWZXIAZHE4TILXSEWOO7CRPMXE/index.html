<html><header><meta charset="utf-8"><title>電視台爆騷Rapper　MCJin：我沒放棄音樂</title></header><body><h1>電視台爆騷Rapper　MCJin：我沒放棄音樂</h1><p>踏入虎年，肖狗的MCJin歐陽靖似乎比誰都要忙：先代替崔建邦主持《兄弟幫》、為《秋香怒點唐伯虎》唱主題曲，上周還開始主持《勁歌金曲》，在無綫一周有三天通告。但觀眾又是否記得他在美國HipHop界的神話？莫非當MC唱廣東話HipHop歌曲的理想，早就遭金錢河蟹？<br><br>記者：蔡俊業　<br>攝影：陳盛臣<br>場地提供：LaPiazza（將軍澳坑口村24號地下/27195688）</p><p>MCJin（27歲）<br>1982年6月4日生於美國佛羅里達州邁阿密市，2001年911襲擊後舉家搬往紐約市皇后區，開始在街頭及酒吧作FreestyleRap演出。2002年參加美國黑人電視台（BET）《106&amp;Park》的「FreestyleFriday」環節中，連續7周台主，先後在美國推出兩張英文Rap唱片及一張廣東Rap唱片。2008年6月正式回港發展至今。</p><p>回流不等於失敗</p><p>曾經是7周FreestyleFriday台主，2003年簽約RuffRyders推出首張唱片《TheRestIsHistory》至今累積銷量達25萬張，之後再推出兩張英文Rap唱片及一張中文唱片，華人計成績算是前無古人，但最終2008年6月仍選擇回流香港發展，年初起更成為無綫新一代「紅人」。久久都未見到他做音樂，「Jin，你是否在美國搞唔掂才留在香港，你是否放棄了音樂？」<br><br>「梗係唔係啦！」「2006年我錄第一張全廣東話的Rap唱片《ABC》，之後Send咗過嚟香港，有同事聯絡幾家大型唱片公司，但最終只係話『保持聯絡』，咁我見香港無動靜，無人肯出都無辦法，反而係2007年喺美國先推出。」2008年，香港的同事聯絡環球唱片，結果他們首肯在港發行，他當時為回港設期限：「嚟緊兩、三個月都會為呢張唱片做宣傳，睇吓點，接吓Job做吓Show，打算年尾都會返去，結果由嗰刻開始到家你訪問我，我都喺香港。我真係估唔到咁快有咁多機會，去做咁多唔係音樂上嘅嘢！」<br>打蛇隨棍上：你是否因為現在際遇而放棄HipHop？「No!NotAtAll！」他直接否認，「無論我在香港還是美國，都有一個想法，如果你喺美國問我，百事想搵你做代言人你做唔做？又或者StevenSpielberg有套戲想搵你做男主角，你做唔做？梗係做啦！因為美國唔掂所以先咁？我覺得唔一定要用呢個角度去睇，好簡單，家有咁多好嘅機會，如果我唔去爭取唔去馬，都好似唔MakeSense啦！」更重要一點，是希望對家人同未來伴侶有所承諾：「好簡單，我係一個後生仔，我由細到大好鍾意HipHop，家想好勤力喺香港做嘢，做嘢為乜？想儲錢、結婚、有家庭，照顧我屋企人。」問到出唱片，他說現正跟陳奐仁合作，二人會在暑假推出全新大碟，對的，他真箇從沒放棄，只是電視台的糖衣太閃了。</p><p>聽帶學LLCoolJ</p><p>我得承認，最初想到訪問MCJin歐陽靖，完全是因為他近幾個月的極高曝光率，但當那麼多人忘了他的出身，就讓我們回望一下以下這一段，他被認為是「HipHop李小龍」（大敗鬼佬）前的成長經歷。<br><br>「嗰陣係十一、二歲，成日都係喺屋企睇MTV台，佢哋不停播嗰啲歌，但我都唔知道呢啲就叫做HipHop，因為我Jazz、Rock'nRoll、R&amp;B咩都聽，只係知道呢種音樂同其他音樂好唔同。」記得13歲那年，他經常聽到LLCoolJ高唱《MamaSaidKnockYouOut》，「照字面解就係『阿媽叫我打低你』，其實內容係話『無人夠我Rap得勁！』，係首好有爆炸力嘅歌。」越聽越愛，也越熟，有次去遊樂場，遇見一個攤檔，「好似一個錄音室咁樣嘅，畀廿蚊美金（約155港元）就可以入去，畀個音樂底，然後幫你錄，佢哋畀咗張歌詞我，我話唔使，我識。」自此，他的首張RapTape面世了。之後幾年，阿Jin對所有HipHop的事都有興趣，聽歌其一，更會背默，「就係買餅帶返嚟，一邊聽一邊寫低啲歌詞，然後跟住佢哋Rap，再慢慢嘗試自己寫Rap的歌詞。」無師自通，日子有功，2001他19歲，因為發生911襲擊，父母為照顧祖父母，決定舉家由邁阿密移居紐約皇后區，阿Jin閒時就會到當地的街頭或者酒吧作FreestyleRap演出，聽他講，我便知道他當時的想法，是為興趣，覺得好玩，多於為自己鋪路殺入HipHop界。<br>不過事情就是這樣發生。2002年，他參加了黑人電視台BET逢周五播出的《106&amp;Park》，節目內有FreestyleBattle環節，在同一旋律下，各自「表述」30秒。結果第一集上台便擊敗上屆台主Hassan，繼而打後7周登上台主寶座。</p><p>Battle是創意人身攻擊</p><p>那時阿Jin僅20歲，還有點嬰兒肥，面對一眾高佬，明顯矮了半截，看來有點鈍，未見陣先輸人，但他嘴巴一開，台下的聽一句便叫一句，其中一回，對手笑他一身橙色HipHopLook似粟米片公仔TonyTheTiger，於是他以此回應：「MyPantsIsNew,MySweaterIsNew,Don’tbeMadIt,ChineseKidsDressedBetterThanYou！」掌聲雷動。<br>我問他，當時是否抱着為華人爭光的心態？「無，呢個又係人哋高舉我。因為FreestyleBattle的文化就係互寸，甚至係人身攻擊，當你參與，就要有心理準備，知道無嘢係唔講得。」他笑言，100場Battle入面，有99個都會以他的種族作為話題攻擊，「點解係99個？因為第100個係唐人。」他更指，初時比賽覺得對手的攻擊離不開那些板斧：「唔會嘗試搵啲創意方法去笑我，例如成日都話『YouCanNotRap,YouAreNotNice,GiveMeSomeFriedRice！』初時都覺得好悶，但當然有時都會覺得佢哋有啲人好犀利，佢講一句我真係無佢符，所以我知道FreestyleBattle正正係有無用創意去人身攻擊，當時諗我一定要搵一個方法去克服呢樣嘢！」<br>要有創意去玩Rap，他覺得沒有一種必贏捷徑，「無講係十年前，或者今時今日，一個Battle得出色嘅人，除咗要轉數快、口才好之外，真係要好留意身邊環境，所有嘅嘢都要吸收。」例如小記本身已選了幾個議題由他在鏡頭面前Free-flow一下，包括青海地震、五區公投與及樓價高企，卻冷不防他以受訪所在地坑口村作為開端（請看動新聞片段）」轉數之快把我嚇呆，但他說，Rap得好都要講Mood講時間，因為Freestyle的重點，就是表達Rapper頃刻的想法。「做訪問又好，或者上咩節目又好，佢哋都好刻意咁話，即興一啲嘢得唔得呀？因為工作上需要嘅，我都會交畀佢，但我會諗：『又Rap呀？家個Feel唔喺度喎！』其實如果我即興我Feel到呢，你唔叫我我都會。」</p><p>當然，他也有「處心積慮」的時候。2008年美國總統大選，阿Jin自18歲起經歷過2屆總統大選都沒有參與，終於到了26歲，想法轉變，「之前一來無興趣，二來忙，就唔理。但26歲嗰年奧巴馬有份參選，覺得呢個黑人去參選，幾特別幾另類。」對於奧巴馬其中一段言論，激發他作了一首《OpenLetterToObama》給他，「Obama說美國人要慢慢開始不要再執着Republican和Democrat各自為政，我作為一個唔係成日了解政治嘅人，都同意呢個諗法，兩黨其實各自都會有一些共同想法，佢要慢慢將兩樣嘢合埋一齊，講到尾都係想成個社會好啫。」言即，社會上各種議題亦可包攬成為題材，但回到香港，面對種種社會問題，包括普選，甚至六四等都沒有成為歌詞題材，縱然他生於六月四日，他直言：「我知有呢件事發生（六四），到十六、七歲就知道了，但呢個題材好敏感嘛，我會去探討，但我要真係知道自己講緊乜嘢，先會去做。」</p><p>返港演出：</p><p>音樂：</p></body></html>