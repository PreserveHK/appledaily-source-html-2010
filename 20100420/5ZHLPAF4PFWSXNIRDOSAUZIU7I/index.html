<html><header><meta charset="utf-8"><title>異食史易引致疳積</title></header><body><h1>異食史易引致疳積</h1><p>疳積是指小兒脾胃功能虛弱、運化不利的慢性疾病，常見於3歲左右的幼兒，其他年齡的小孩也可發生。<br></p><p>陳師奶：我個仔成日唔食嘢，經常感冒。<br><br>醫師：確實是皮黃骨瘦一點，今年多大？<br><br>陳師奶：五歲了！他老竇以為他生蟲，買了杜蟲藥給他，可是大便又無蟲，現在經常說肚子痛。<br><br>醫師：杜蟲藥唔可以亂食，小孩吸收咗杜蟲藥，當然容易肚子痛！<br><br>我幫小強做檢查，發覺他的頭呈四方形，額頭起角，肋骨外翻，有個青蛙大肚，體重較輕。<br><br>醫師：你有無偷食擦膠、鉛筆？<br><br>陳師奶：你點知？他最愛食紙。<br><br>醫師：呢啲叫異食史。<br><br>陳師奶：唔係食屎，係食紙！<br><br>醫師：我意思係異食病史，等我教你幾個揑脊方法，幫他腸胃恢復正常，加上中藥調養，食魚肝油，體重自會上升！</p><p>李廣冀，年輕註冊中醫師，熱愛寫作、畫漫畫，個人著作《熱血中醫》。<br><br>網址： http://matchli.com </p></body></html>