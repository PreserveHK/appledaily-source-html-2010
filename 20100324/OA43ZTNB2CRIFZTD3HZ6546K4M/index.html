<html><header><meta charset="utf-8"><title>73歲謝賢自爆俾女飛</title></header><body><h1>73歲謝賢自爆俾女飛</h1><p>現年73歲的謝賢（四哥），感情生活一向多姿多采，他先後與甄珍及狄波拉離婚，之後也曾與多個女友交往，直至05年與比他年輕47歲的上海姑娘Coco拍拖，四哥的感情生活才穩定下來。過去四年多以來，四哥與現年26歲的Coco可謂有影皆雙，煙韌非常。不過昨日四哥卻自爆已跟Coco分手，更指自己「俾女飛」。</p><p>拒談分手原因</p><p>四哥昨日現身尖東香格里拉酒店，為王賢誌公司旗下健康食品古漢養生精拍新廣告，卻罕有地沒見到Coco在場為他打點。記者問為何不見Coco時，四哥故作輕鬆地說：「飛咗我囉！唔知點解啲人成日飛我，老婆飛我，女朋友又飛我。」記者笑指她們不懂欣賞四哥時，他笑說：「不知幾多人欣賞我，但唔知點解會飛我囉！」<br>被問到為何遭Coco飛起時，四哥不欲多言，只笑道：「隨時飛！你估我年紀大會欺騙人咩？」記者指他有辦法再交新女友，四哥無奈地說：「我冇辦法，睇天做人，天安排我點咪點囉！隨遇而安。」再追問分手原因，他繼續耍太極說：「我唔知點發生。」<br>回復單身後感覺如何？四哥說：「我單身仲忙，好多嘢忙，一個人喺世界上有工作先得，你估我係有錢佬呀？退休唔使做！我就鍾意做嘢，快樂地做人。」四哥此番話，不禁令人懷疑他被女友飛的原因與錢銀有關。昨日見四哥穿着不少名牌拍廣告，他否認出動私伙，指全由王賢誌公司提供，他又笑說：「點會要自己貼呀？你估TVB呀？要貼錢買衫？」<br>此外，謝霆鋒前晚在第四屆亞洲電影大獎頒獎典禮中，憑《十月圍城》奪得最佳男配角，四哥表示未知如何跟兒子慶祝。記者指霆鋒早年也曾在香港電影金像獎中奪最佳新演員，四哥卻說：「香港呢啲都冇鬼用，排隊攞之嘛！今次大型啲，亞洲性，榮譽大啲！」<br>採訪：何慧斯<br>攝影：葉君海</p></body></html>