<html><header><meta charset="utf-8"><title>窩輪搏擊：19182有留意價值 - 俊樺</title></header><body><h1>窩輪搏擊：19182有留意價值 - 俊樺</h1><p>花旗股市前晚造好，醫療改革方案過關，道指踢高，最高見過10809，收市報10785，扭轉前一日嘅跌勢。港股噚日借勢反彈，早段收復21000關，但高位有回吐，報收20987，好淡雙方暫時都係拉鋸狀態。<br>A股下跌，投資者情緒略為轉淡，中美爭拗升級，或者會成為下一個造淡藉口。<br>安踏C輪19182：安踏（2020）昨收13.18元，升1.3%。股價近日打破橫行格局，走勢偏強，呢兩日造旗，炒上去睇15.50元，可以諗吓隻C輪19182。<br>隻輪現價22.6仙，2010年7月5日到期，行使價12元，溢價8.1%，引伸波幅59.4%，有效槓桿3.9倍，正股升上15.50元，19182睇40.3仙，正股跌穿12.40元，就沽咗隻輪止蝕。<br>俊樺</p></body></html>