<html><header><meta charset="utf-8"><title>無端被徵上網數據費收費可疑　電訊商拒提供詳細紀錄</title></header><body><h1>無端被徵上網數據費<br>收費可疑　電訊商拒提供詳細紀錄</h1><p>本報早前報道CSL不允許客戶取消GPRS數據服務，令手機用戶隨時墮入收費陷阱。近日又有CSL旗下的one2free客戶向本報投訴，被徵收可疑數據費，要求該公司提供詳細紀錄被拒，令客戶處於無從抗辯的劣勢，直斥該公司霸道。</p><p>梁先生於one2free開設了手提電話服務給老父使用，今年1月他收到賬單，被徵收數據費1,100元，他向該公司查詢，獲覆有手機上網紀錄。「我爸爸67歲，唔好話上網，連留言信箱、SMS短訊都唔識，平日只係打出打入電話，收費好可疑。」<br>由於不排除父親誤按電話致令收費，故他要求one2free提供上網紀錄以查核，惟獲覆只能提供上網日期及使用數據量，至於曾瀏覽網頁及下載數據資料，則一概欠奉。他直斥one2free做法無理：「我唔係唔願意負責，但起碼要睇到啲確實資料，唔係佢話幾多錢就畀，有懷疑又提供唔到證據，好過份！」</p><p>要求取消GPRS被拒</p><p>讀者黎小姐五年前上台one2free時，已要求取消GPRS服務，上月她收到賬單，被徵收3,000元數據費，始知電話附GPRS服務。「one2free唔畀我停GPRS，又提供唔到我上過乜嘢網嘅資料，我每個月只係用幾十蚊服務計劃，會唔會用幾千蚊上網呢？」<br>CSL表示，在手機月費服務計劃內包含數據服務，故不能取消。該公司是按梁先生及黎小姐登記之電話上網數據用量紀錄收取費用。客戶可透過網頁及手機查看數據使用量，但資料並不包括詳細上網紀錄。<br>檔案編號：0222029、0224036<br><br>社會服務<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網上捐款： http://charity.appledaily.com.hk/donate <br>◆各類表格： http://charity.appledaily.com.hk/forms <br>匿名投訴恕不處理。一經投訴，本報保留刊登權利。</p></body></html>