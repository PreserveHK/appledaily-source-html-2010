<html><header><meta charset="utf-8"><title>頑石點頭︰國米回蘇「勒」唔住 - 藍鑽石</title></header><body><h1>頑石點頭︰國米回蘇「勒」唔住 - 藍鑽石</h1><p>最近夜歸返家，第一件事唔係沐浴更衣，而係追睇翻播N咁多次嘅二奶台經典劇《滿清十三皇朝》，近日劇情已講到三藩之亂。每當老婆話我老餅，我就回應如果當年唔揀讀社會學，就一定讀歷史。歷史話我知，強隊冇可能連衰幾場，國米近6場聯賽僅1勝，除非摩連奴願將個錦標讓畀AC，否則戰意戰力兼備，今可破巴勒莫主場不敗身。<br>睇完國米點喺歐聯技術擊倒車仔，令我對呢隊波刮目相看，平時隊波勒住勒住，原來去馬時可以踢到咁嘅水平，當專搞破壞嘅蒙達利、巴洛迪利今場都不在陣，應該冇變數。<br>人生有幾多個10年？小弟剛喺《蘋果》工作10年，記得第一次貼嗰場就係國米，衰咗，希望歷史唔會重演。<br>藍鑽石<br><br>讓球：國際米蘭（上）<br>心得：唔信儍豹全季主場都唔輸<br>近5場往績：WWWWW</p></body></html>