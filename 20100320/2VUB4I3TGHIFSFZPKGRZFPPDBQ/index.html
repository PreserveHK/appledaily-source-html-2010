<html><header><meta charset="utf-8"><title>5分鐘o架仔食譜　漢堡扒蒸煎唔Dry</title></header><body><h1>5分鐘o架仔食譜　漢堡扒蒸煎唔Dry</h1><p>行書局見到本o架仔食譜教人5分鐘煮個餸，以為只係整沙律冷盤，點知有教中華料理，連漢堡扒都是5分鐘搞掂，係真唔係呀？今日找來挑戰者Hilda，跟書照足煮，來個煮食龜兔賽，親身引證每個步驟的時間，睇睇係堅定係流？<br><br>記者：趙珮倩<br>攝影：楊錦文</p><p>挑戰食譜《5分鐘就能完成的一人料理》</p><p>全書收錄了50個5分鐘可煮成的菜式，包括小食、冷盤、麪食及中華料理等，即使唔識日文，看圖識字都估到九成。<br><br>$76（各大日本書店有售）</p><p>挑戰者Hilda
</p><p>屬八十後，但入廚經驗超過廿載，愛遊歷嚐盡世界美食，曾赴日本留學，曾於當地擁有八十多年歷史的割烹料理內工作，擅長把各國食材及烹調法融會貫通，變化出不同元素Fusion菜，拿手菜有牛肉芝士炸餃子等。</p><p>和風迷你漢堡扒
</p><p>日本人做漢堡扒，喜歡加少許吞拿魚油與肉碎拌勻，煎出來的漢堡扒會多一份甘香味。但Hilda話在香港較難買到吞拿魚油，建議可用油浸罐頭吞拿魚的油代替。</p><p>（左起）吞拿魚油少許、麪粉2湯匙、免治牛肉150克、洋葱1/4個（切碎）、鹽1/3茶匙、豉油少許<br><br>配料：靈芝菇100克、洋葱1/4個（切絲）、牛油10克、茄汁2湯匙、豉油1湯匙、車厘茄3粒</p><p>0'00	把漢堡扒材料放入大碗內拌勻。<br>	30秒是沒可能將材料拌勻。<br><br>0'30	燒熱平底鑊下油加熱，把漢堡肉分成三等份放入鑊略壓平。<br><br>1'00	冚蓋開大火加熱30秒，開蓋把漢堡扒反轉，並在漢堡扒之間的位置加上洋葱絲和靈芝菇。<br><br>2'00	再冚蓋，以中火加熱蒸煎1分30秒。<br>	用蒸煎煮法的確令漢堡扒不太乾身！<br><br>3'30	將漢堡扒及其他材料上碟。<br><br>4'00	原鑊加牛油、茄汁及豉油輕輕煮勻，然後倒在漢堡扒上，車厘茄伴碟便成。</p><p>失敗！</p><p>時間﹕6分鐘<br><br>Hilda戰後感：「本書話撈漢堡扒材料用30秒，你估摩打手咩！撈勻起碼1分鐘啦！」</p><p>和風豉汁煮比目魚
</p><p>日本人喜歡用三溫糖來煮汁料，因它可煮出香濃厚滑的口感。此外，牛蒡切絲後要用清水浸泡，否則很快會氧化變銹色。</p><p>（左起）比目魚1塊、牛蒡50克（切絲）、菠菜100克（切成5厘米長）<br><br>煮汁料：昆布2片（3×2cm）、酒2湯匙、三溫糖3湯匙、豉油11/2湯匙、水125毫升</p><p>0'00	將煮汁料放入鍋，開大火邊煮邊拌勻煮30秒。<br><br>0'30	待煮汁開始滾後放入牛蒡絲再煮30秒。<br><br>1'00	放入比目魚，冚蓋用大火煮1分鐘。<br><br>2'00	其間不時把煮汁淋上魚塊上。<br><br>2'30	加入菠菜，再冚蓋以大火煮2分鐘。<br><br>4'30	完成上碟。</p><p>成功！</p><p>時間﹕5分鐘<br><br>Hilda戰後感：「比目魚肉質十分腍，煮時切勿翻動，否則很易弄散魚塊。」</p><p>蒲燒秋刀椰菜卷
</p><p>半溶的芝士加蒲燒秋刀魚味道勁夾，椰菜卷要捲實一些，以防變形或散開。</p><p>（左起）日式高湯包1包、芝士20克、葱1條（切粒）、罐頭蒲燒秋刀魚約80克、椰菜葉4片、水250毫升</p><p>0'00	椰菜葉放入保鮮袋或包上保鮮紙，然後直接放入微波爐用大火加熱1分30秒，取出隔去多餘的水份。<br><br>	用保鮮袋較好，可以鎖實封口。<br><br>1'30	將2片椰菜叠好，放上適量的蒲燒秋刀魚和芝士，然後捲好。<br><br>2'00	將水、日式高湯包及椰菜卷放入鍋內冚好蓋，以中火煮3分鐘。<br>	煮3分鐘有點過腍，2分鐘夠了！<br><br>5'00	把椰菜卷上碟，灑上葱粒即成。</p><p>成功！</p><p>時間﹕4分鐘<br><br>Hilda戰後感：「椰菜卷放煲不要煮太耐，我只煮2分鐘，因芝士很快溶，建議用較硬芝士。」</p><p>香辣鳳尾蝦
</p><p>Hilda提議可用蒜茸辣椒醬代替豆瓣醬，那便不用另加蒜茸，味道也較為惹味。</p><p>（左起）鳳尾蝦150克、小棠菜2棵、大葱1/2條（切粒）、蒜頭1/2粒（切碎）、薑2片（切碎）、生粉1湯匙、鹽/胡椒粉各少許<br><br>醬汁料：豆瓣醬1/2茶匙、茄汁11/2湯匙、豉油1/2湯匙、雞粉1/2茶匙、水60毫升</p><p>0'00	燒熱平底鑊下油，先把小棠菜炒香上碟。<br>	炒45秒已足夠，否則小棠菜過腍失去口感。<br><br>1'00	原鑊把蒜茸和薑粒炒香，下鳳尾蝦、鹽及胡椒粉炒勻。<br><br>2'00	把醬汁料落鑊拌勻，以細火煮滾後，加適量生粉水，快速地攪勻。<br>最好將醬汁料放入碗拌勻才落鑊。<br><br>4'00	加葱粒拌勻上碟即成。</p><p>成功！</p><p>時間﹕4分鐘<br><br>Hilda戰後感：「汁料一定要預先調勻才下鑊，味道會更均勻。」</p></body></html>