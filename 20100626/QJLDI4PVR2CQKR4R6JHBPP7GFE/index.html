<html><header><meta charset="utf-8"><title>馮仁昭四圍超：蔡一傑變身Fans賀老友 - 馮仁昭</title></header><body><h1>馮仁昭四圍超：蔡一傑變身Fans賀老友 - 馮仁昭</h1><p>李蕙敏（Amanda）前助手曾淑貞（Anita）一直鍾意唱歌，之前佢翻唱謝安琪嘅《囍帖街》出位，前晚佢達成心願喺中環開音樂會。當晚圈中好友Amanda、許志安、官恩娜同蔡一傑都嚟撐場，傑仔仲送黃玫瑰同錫佢一啖表示支持。安仔就話：「難得樂壇好似一潭死水仲有人咁熱愛音樂，梗要支持。」</p></body></html>