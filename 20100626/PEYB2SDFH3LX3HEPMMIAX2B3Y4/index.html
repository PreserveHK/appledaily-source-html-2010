<html><header><meta charset="utf-8"><title>隔牆有耳：今年雙十西九有奇景 - 李八方</title></header><body><h1>隔牆有耳：今年雙十西九有奇景 - 李八方</h1><p>今年10月10日西九會出現奇景，因為有項RedBullFlugtag（德文解飛行日）活動，首次喺亞洲搞，參加者會四人一組，設計同製作翼長唔超過9米嘅飛行器，比賽日會先嚟個10幾秒嘅表演，然後由6米高嘅跑道飛向維多利亞港。<br>大會規定架機唔可以有摩打，唔可以係滑翔機，咁點飛呀？冇錯，多數飛唔起。睇以往比賽片段，設計搞鬼嘅飛行器，多數係跌落海。發言人話比賽着重創意搞鬼，但最遠都有人飛過60米。<br>頭獎可以學揸真飛機，二獎去澳洲睇飛行特技，三獎幫你搞個party。上網報名 http://www.redbullflugtag.hk，大會畀埋地方你，兩個月內製作飛行器。 </p></body></html>