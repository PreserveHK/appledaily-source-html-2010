<html><header><meta charset="utf-8"><title>BACKFLIP後空翻登場　"R"背脊TouchPad</title></header><body><h1>BACKFLIP後空翻登場　"R"背脊TouchPad</h1><p>除咗HTC密密出Android手機，Motorola亦係死心塌地咁打算靠Android翻生，繼MILESTONE成功後，再度出擊，推出一部識玩「後空翻」嘅BACKFLIPME600，鍵盤可反摺隨時變身座枱式手機，仲可以替佢搔背脊！<br><br>記者：許福合　<br>攝影：周旭文</p><p>變身鬧鐘</p><p>第一眼望落ME600，同一般手機無大分別，儘管3.1"觸屏在手機市場上較少見；其實ME600焦點，落在內置鍵盤上，以往滑蓋式鍵盤手機見得多，倒楣嘅仲可能被夾過手指，ME600鍵盤從後翻過來極之順暢，對用家手指有較佳保障之餘，當掀至大約45度，更可平放在枱面，變成座枱式，用來睇片或做簡報都幾好用。當閒置一段時間，佢仲會變成鬧鐘模式。<br>除咗Touch芒及鍵盤，屏幕背後仲有個觸控板Backtrack，拿着手機，亦可以用手指在觸控板滑動控制，想法就幾創新，不過總覺得在機背操作，唔及Touch芒咁直接又方便。</p><p>1.5版Android</p><p>近期新Android手機都以2.1版出廠，ME600竟然仍然係1.5版，令人意外！可能Moto都覺舊OS有啲Out，所以操作上更花心思，如加入好多Moto手機都內置嘅雙麥克風噪音消除技術，同時亦改進Android在播放YouTube影片時，變得更順暢，亦具備全面藍芽傳檔功能，分享相片音樂就更容易。ME600有500萬像素相機，鏡頭特別之處係放喺鍵盤上，咁就可以配合鍵盤調校角度，影人或自拍都更方便，影完相仲可作亮度、裁切、色調等編輯，及上傳至Facebook等社交網站。總括嚟講，感覺ME600操作比預期爽快，鍵盤順滑度亦值得一讚，但按鍵未有凸起，打字手感就差咗啲。</p><p>功能Snapshot</p><p>變身三Look</p><p>Profile</p><p>制式：GSM四頻、HSDPA、WCDMA900/2100MHz<br>系統：Android1.5<br>屏幕：3.1"（320×480）<br>相機：500萬像素<br>通話時間：700分鐘<br>體積：108×53×15.3mm<br>重量：133g<br>查詢：Motorola（25063888）</p></body></html>