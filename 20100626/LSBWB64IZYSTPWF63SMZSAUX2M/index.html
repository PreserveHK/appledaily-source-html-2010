<html><header><meta charset="utf-8"><title>大學政治中立 - 左丁山</title></header><body><h1>大學政治中立 - 左丁山</h1><p>本欄六月廿一日寫中大校友ProxyWar，內容提及中大校友會評議會候選人，內有一句：「其中徐、黃曾做過港台、亞視及社民連。」後收讀者來郵大意如下：<br>「2010年6月21日（星期一）『中大校友ProxyWar』，當中部份文句語意不清，本人特撰此文以正視聽。<br>該文指『徐、黃兩位曾做過亞視、港台及社民連，同是廿一世紀中大產品。』文中『徐』指本人，『黃』則指另一候選人黃俊邦（逸夫政政2006）。<br>本人聲明：本人只曾任職香港電台及亞洲電視，並無任何政治聯繫，亦不是任何政黨成員，未曾參與任何由社民連單獨舉辦之活動，亦非社民連的支持者。將本人與黃俊邦的履歷混為一談，可能誤導讀者及中大校友。<br>本人煩請貴報刊登此聲明，讓讀者及中大校友認清事實，以維護香港中文大學校友評議會選任委員議席選舉的公正性。<br>香港中文大學校友評議會選任委員議席候選人<br>徐淑梅<br>（崇基心理2002）」<br>今日下午三時在中大舉行嘅校友評議會2010週年會員大會，據知出席人數打破紀錄，雖然大會已經搬去沙田凱悅酒店旁邊嘅新工商管理學院，酒店學院教學大樓內最大嘅講學廳舉行，恐怕仍有人滿之患。新教學大樓已經入伙，商學院各學系還未正式搬入，講學廳嘅「啟用禮」就由評議會主持啦！呢個廳可容納四百餘人，恐不夠用，點解唔改在逸夫堂舉行呢？原來逸夫堂趁暑假，有內部裝修，故此唔可以借用。<br>因人多關係，校友如已登記出席者，最好早到，下午二時開始登記，二時十五分六位候選人與校友會面，三時正式召開會員大會，第六項議程就係選舉投票。跟住有三項提案，（甲）梁寶山提案與藝術系學生是否可能隸屬新亞以外之書院（現時所有藝術系學生均屬新亞書院），（乙）陸耀文提案：討論在中大永久擺放「新民主女神像」及要求校友撤回「政治中立原則」立場和言論，（丙）謝家祥提案：是否在中大永久放置「民主女神像」及六四雕塑。關於大學堅守政治中立原則一事，陸耀文已明確表示接納「大學政治中立原則」，佢嘅提案會否撤回一部份，值得注意。</p></body></html>