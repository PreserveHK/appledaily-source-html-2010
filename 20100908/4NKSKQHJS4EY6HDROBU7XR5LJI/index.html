<html><header><meta charset="utf-8"><title>明年出閣　舊愛待遇不同AmandaS.請壽仔觀禮　城城冇份</title></header><body><h1>明年出閣　舊愛待遇不同<br>AmandaS.請壽仔觀禮　城城冇份</h1><p>陳慧琳（Kelly）、AmandaS.、苟芸慧和萬寧哥哥沈志明等昨日在中環為Ecco鞋履行騷。AmandaS.談到計劃明年5月或9月做新娘，她謂下周要到法國、意大利和西班牙等國找婚禮場地，婚紗會選擇JosephLi（李子洋）、VeraWang及OscardelaRenta的設計。問結婚時可有通知曾傳緋聞的郭富城？Amanda說：「冇特登，報紙都寫咗啦，我哋好耐冇見，冇聯絡，我wedding唔想請太多人，請啲close啲嘅，100至150人左右。」<br>會否請另一緋聞舊愛中田英壽？Amanda說：「當然，我哋係好朋友。」她透露會有五位伴娘，母親給她的嫁妝也有很多，其中有曾祖母傳給她的鑽戒，她以後也會傳給女兒。</p><p>Kelly獲贈BB鞋</p><p>廣告商則送了一對紫色BB鞋給Kelly兒子蝦餃仔，惜尺碼稍大，Kelly說：「開心過收自己禮物，如果贊助我就好，每年生日送一對啦。」蝦餃仔有很多贊助，尤其玩具，問可會讓兒子拍廣告？Kelly說：「家太細個唔適合，等佢大小小有自主能力時再諗，我唔反對。」</p><p>談到陳奕迅湊女兒康堤上小學，引來很多記者拍照，Kelly謂很明白Eason心情，她說：「佢怕混亂，又驚學校詐型，不過我嗰個有排都未返學。」她謂兒子開始學行，又常四圍爬，速度相當快，她說：「好驚佢跌低。」<br>採訪：顏英儀　攝影：陳志嵐</p></body></html>