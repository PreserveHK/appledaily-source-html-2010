<html><header><meta charset="utf-8"><title>隔牆有耳：飛行日o靚模周秀娜參賽 - 李八方</title></header><body><h1>隔牆有耳：飛行日o靚模周秀娜參賽 - 李八方</h1><p>航空青年團、飛行總會基金同飲品RedBull搞嘅飛行日，10月10日喺西九直升機場舉行，共有44隊各路人馬參加，當日駕駛自己設計嘅人力飛行器，喺六米高跑道飛躍入維港，八方知道參賽者包括「星之子」陳易希同埋周秀娜。<br>娜姐架飛行器名為「空之忍者」，參考波鞋造型，聲稱有創新技術提供巨大動力，八方相信大家應該對娜姐造型有更大興趣。陳易希架飛行器名為「冬甩個爸爸」，揚言要打破世界紀錄，即係最遠飛行距離207尺以上。其他參賽隊伍務求唔飛得都睇得，有人以李小龍功夫做主題，亦有點心車同渡海小輪造型飛行器，有興趣當日可去西九睇睇。</p></body></html>