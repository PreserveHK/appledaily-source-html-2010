<html><header><meta charset="utf-8"><title>志雲指邦邦未見得人</title></header><body><h1>志雲指邦邦未見得人</h1><p>黎耀祥、謝雪心、薛家燕及陳志雲前晚在奧海城出席倒數活動，張智霖及胡杏兒獻唱助興。陳志雲以志雲飯局方式訪問黎耀祥，問他是否入住深井風水屋才事業起飛，祥仔笑說：「最緊要住得舒服，我未做過地產代言人，地產商可以考慮吓我。」至於雯女與祥仔的緋聞，陳志雲謂：「我知道冇可能，祥仔細雯女兩年，雯女鍾意啲大過佢嘅。」<br>黎耀祥與謝雪心合演搞笑版《宮心計》，又扮盧冠廷、張國榮及陳志雲。祥仔透露本獲邀任勁歌總選嘉賓，但因有工作在身，未能出席。</p><p>飛出《勁歌》總選</p><p>陳志雲接受訪問表示落實崔建邦不做《勁歌》總選主持，除王祖藍及曾志偉外，會再找一位主持。至於崔建邦的狀況，陳志雲說：「我日日都有同佢聯絡，佢心情仲好低落，家心理狀況未可以見得人住。」<br>採訪、攝影、卓寶花</p></body></html>