<html><header><meta charset="utf-8"><title>AV藍：新世代Netbook內外兼備</title></header><body><h1>AV藍：新世代Netbook內外兼備</h1><p>Netbook手提電腦熱潮方興未艾，近年在港冒起嘅台灣電腦品牌MSI搶閘推出全球首款獲認證IntelPineTrail平台嘅新世代NetbookU135同U130系列，採用IntelAtomN450處理器，效能同電池續航力都比上一代高出15%。</p><p>充一次電可用六小時</p><p>MSI本港代理漢科電腦董事總經理宋漢超Kandy話，新世代Netbook唔止上網、發送吓email咁簡單，功能不但拍得住Notebook，外形設計都要講求品味。咁咪好似小藍搵女友咁，要有內在美，又有外在美。<br>NetbookU135就預載咗Win7Starter作業系統，配備10吋LED背光省電螢幕，內置1GB記憶體、250GB硬碟、高速無線網絡接收、藍芽裝置等。部機採用6Cell電池，配合IntelATOMN4501.66GHz處理器，加埋電玩、電影欣賞等五種供電情境嘅節能技術，電池叉一次電可以用到六、七個鐘。<br>講到外形，部機分紅、銀及黑三種顏色，夠潮，外殼使用獨家嘅彩膜漾印塗裝技術，防刮抗塵，唔容易黏指紋。鍵盤用上朱古力Chiclet式按鍵設計，觸控板加寬20%。新機連電都係重1.3kg，下周二開賣，U135及U130售價分別係3,598元同2,998元。小藍率先試吓部新機，按鍵好鬼死好㩒；上網夠快，解像度雖然只有1024x600，未到720p，睇相睇片畫質依然好靚，顏色自然。</p></body></html>