<html><header><meta charset="utf-8"><title>豐澤兩年未送貨拒退款</title></header><body><h1>豐澤兩年未送貨拒退款</h1><p>消費者購物不免會遇到沒有現貨，須預付貨款或定金訂貨。讀者關先生於08年1月，向上水新都廣場豐澤電器訂購一部價值2,600多元的高清機頂盒，即時付清款項，惟苦等近兩年仍未有貨，多次要求退款也不果。經本報跟進後，始獲退款。<br>關先生忿言：「單上寫明十幾日後送貨，我打過去豐澤熱線問，職員話冇貨可以退款，點知兩年都未搞掂，我已經買咗另一部機頂盒頂替。嗰陣我仲訂咗個雪櫃，收貨發現貨不對辦，豐澤唔肯換，我冇辦法，要迫住用。」<br>豐澤電器回覆，已於08年3月為關太安排退款事宜，惟多次致電均未能聯絡上她。該公司現已退回有關款項。</p><p>顧客：真係離譜</p><p>關先生不滿豐澤電器的解釋，稱：「我哋一直有去番嗰間分店追問，上兩個月我再去，發現有現貨，價錢仲由2,600幾蚊跌到1,800幾蚊！當時銷售員應承幫我搞退款，到上個月佢哋嚟電話，話唔退錢，只可以換貨或者用禮券退款；我邊有信心繼續幫襯？梗係唔肯啦。家又話一直搵唔到我哋，真係離譜！」<br>檔案編號：1102016<br><br>社會服務<br>報料熱線：29290000<br>社會服務熱線：29908288<br>蘋果日報慈善基金：29908688<br>傳真：37112468<br>網上捐款： http://charity.appledaily.com.hk/donate <br>各類表格： http://charity.appledaily.com.hk/forms <br>電郵：mailto:sservice@appledaily.com<br>匿名投訴恕不處理。一經投訴，本報保留刊登權利。</p></body></html>