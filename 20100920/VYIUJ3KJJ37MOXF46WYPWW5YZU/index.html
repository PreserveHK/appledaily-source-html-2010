<html><header><meta charset="utf-8"><title>消費blog：全新殺毒軟件100%防護</title></header><body><h1>消費blog：全新殺毒軟件100%防護</h1><p>小妹呢幾日頭都痛埋，屋企部PCboot唔起，都唔知係咪上咗大陸網，中咗病毒。小妹部機都裝咗防毒軟件，都唔知點解會中毒。咪請教吓安全軟件供應商Norton消費產品及解決方案銷售經理Amy。佢解釋話，上大陸啲不知名網站真係危機四伏，好易中毒o架，坊間嘅防毒軟件五花八門，唔係乜嘢毒都抵禦到。</p><p>每5至15分鐘更新</p><p>Amy話，Norton啱啱推出咗全新2011年防毒軟件，唔係賣花讚花香，獨立測試公司DennisLabs測試咗12款2011年版防毒軟件，Norton係唯一達至100%防毒嘅軟件，掃描時間最快，同埋佔記憶體最少。Norton2011仲加入咗好多新功能，防毒方面提供最頻密安全更新，每5至15分鐘嘅即時更新，確保抵禦最新威脅同新網絡犯罪攻擊。SONAR3防護技術專門抵禦專為躲避其他安全功能嘅新興病毒，做到零時差防護。<br>軟件SystemInsight2.0包含全新主動式效能警示，可以監視所有執行中應用程式，如果有任何程式過度使用系統資源同拖慢系統速度，會主動警示用家。Norton設重新啟動復原工具，就算系統遭受到惡意軟件嚴重感染，以致無法安裝安全軟件甚至無法啟動，Norton都可以自動修復電腦。Norton2011防毒軟件售價169元起。<br>Amy又話，公司今年提供免費清除大師NortonPowerEraser畀用家免費下載，詳請瀏覽 http://www.norton.com/rescuetools。 <br><br>電郵：mailto:shoppingjing@appledaily.com</p></body></html>