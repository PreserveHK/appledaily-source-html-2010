<html><header><meta charset="utf-8"><title>天下父母心母親絕望：曾想攬住一齊死</title></header><body><h1>天下父母心<br>母親絕望：曾想攬住一齊死</h1><p>眼見兩個兒子先後證實患上不治之症，賴太由自責到迷信，徬徨無助之際，曾經想過「全家攬住一齊死」，但看到凱詠和家衛永不言敗，才決心活下去。賴太希望廣大市民能體恤父母心，支持他們一家申請用藥，她說：「我知藥費係天文數字，要用納稅人好多錢，我希望兩個仔好番將來可以回報社會，就算我呢世回報唔到，我下世都會。」<br>賴太是傳統中國婦女，將一生希望寄託在兩個兒子身上，因此得知兄弟二人都患上龐貝氏症後，精神受到很大打擊。</p><p>父積勞成疾罹患肝病</p><p>賴太說：「嗰時睇唔開，成日諗住攬住一齊死，但見到佢哋兩個勇敢生活落去，又咁畀心機讀書，社工都同我講，點解你唔支持佢哋呢？」<br>12年來長子凱詠病情不斷惡化，賴太到處求神問卜，曾患情緒病，又因照顧兩個兒子積勞成疾，丈夫賴先生最近也捱出肝病無法工作，一家人現時要靠綜援過活。<br>治療龐貝氏症的酵素，每人每年要花費數百萬元，賴太理解涉及巨額公帑，但希望市民能體恤父母心，她說：「10幾年來好多謝社會各界人士幫助，我心入面好內疚，我哋好想靠自己維持生活，只要我個仔醫得好，我就可以去打工，佢哋好生性，將來一定回報社會。」<br>本報記者</p></body></html>