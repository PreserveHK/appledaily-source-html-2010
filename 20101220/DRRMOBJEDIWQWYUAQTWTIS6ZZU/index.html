<html><header><meta charset="utf-8"><title>原隻鱈場蟹抵港　即劏做刺身</title></header><body><h1>原隻鱈場蟹抵港　即劏做刺身</h1><p>在香港吃到的日本北海道鱈場蟹和毛蟹，不是雪藏便是烚熟後才空運到港，今次蟹迷終於品嚐到原隻生猛游水足2kg重的兩大蟹王了，新鮮到可以做刺身，來一趟「蟹王九食」，請暫時忘記自己身在香港，一於當自己身處北海道啦。<br><br>記者：葉雪芯　<br>攝影：王文忠<br>Model：Kitty@PureModel</p><p>蟹王最重8kg</p><p>香港人對鱈場蟹和毛蟹不陌生，因為各位蟹迷一早摸清兩大蟹王的當造期和吃法，入冬後準時拆蟹。在日本北海道，要吃到新鮮貨易過借火，合起眼，隨便指指點點，信手拈來就是超過2kg的靚蟹，即劏即食刺身，肉質新鮮清甜又爽口，又哪似我們香港人，平時吃到的只是甩手甩腳又霉又腍的雪藏貨？好了，大家終於恨到了，開業四個月的「蟹膳」終於可以一圓蟹迷願望，店舖位於灣仔僻靜譚臣道一角，舖門口不起眼，但一開門即令人驚喜，裝修方面，除吧台外，四至六人卡位只有三個，其他的都是可容納人數的VIP房，如果來幫襯一定要訂位，數最矚目者，非大大個接近四米長的蟹缸莫屬，裏面放滿隻隻手舞足蹈、生猛游水的醒目鱈場蟹和毛蟹，每隻至少重2kg，大隻的甚至達到8kg，十人吃絕對有餘！老闆落重本，單是這個蟹缸都花了廿萬打造：「所有鱈場蟹和毛蟹均由日本北海道新鮮運到，一星期返貨兩至三次，保證新鮮，日賣廿隻，平均兩人食一隻，非常受歡迎。」<br>平時的雪藏貨吃法變化不多，不是爐端燒便是火鍋或天婦羅，出動這類掩眼法旨在哄哄各位蟹迷，難得今次有新鮮活貨在手，又何須側側膊？「蟹膳」有本事招積到推出「蟹王九食」，每位$1,080，不平價，但絕對物超所值，因為除了燒、火鍋、天婦羅這類少不了的家常便飯外，還實牙實齒夠膽新鮮即劏蟹隻做刺身，肉質冰凍清甜，爽口彈牙，雪藏貨完全不能相提並論，平時凍吃毛蟹試得多，但蘸蟹膏一併滑入口，那種味道和口感，確實非筆墨所能形容。
</p><p>九種食法順住吃</p><p>煮粥加蛋更綿滑</p><p>日本蟹多食啖啖肉蟹腳，難得如此新鮮大隻蟹在眼前，哪能不物盡其用？今次就連蟹膏都有三種吃法，鮮蟹膏蘸青瓜片濃中帶清新；蟹膏配烤多士夠香脆；最考難度的是蟹膏蒸蛋，少一點新鮮都肯定變腥，但這道蒸蛋味道極之清甜，完全通過新鮮度考驗！古有上海大閘蟹蟹粉小籠包，今有異曲同工的鱈場蟹蟹膏餃子，咬開啖啖蟹膏，雖然膽固醇爆錶，但有幾何吃得如此過癮，點都值得爽一次！<br>我的最愛，反而是蟹膏粥，利用鱈場蟹火鍋吃至最後的濃郁湯底，加上一碗日本珍珠米白飯，一直滾煮至粥，基本上即食這碗白粥已夠蟹香，不過還未算去到極致，再混入蟹膏一併煮勻，清甜度即時激增十倍，要再滑一點，加多一隻蛋攪勻，蟹王九食來到最後以一碗蟹膏白粥來做結尾，圓滿。</p><p>蟹膳（28661618）<br>地址：灣仔譚臣道3號地下<br>收貴：「蟹王九食」每位$1,080，兩位起<br>供應日期：由即日起至二月初</p></body></html>