<html><header><meta charset="utf-8"><title>投資的天空：長線分段買短線細注沽 - 張士佳</title></header><body><h1>投資的天空：長線分段買短線細注沽 - 張士佳</h1><p>上周筆者與一些基金界的朋友見面，話題當然離不開股市表現及展望，看好的極為樂觀，認為現水平已十分抵買，看淡的則認為大市見底，還是言之尚早，兩極分化的情況頗為嚴重。前一段日子當大市在24900水平時，有不少投資者以至主流媒體，都認為大市會大漲小回，甚至覺得要跌落24000談何容易，還不停問會有甚麼壞消息或條件可令大市下跌，結果壞消息欠奉，但股價卻照跌，現時已回落到23000樓下。<br>投資者搵唔到壞消息，就話港股跌其實係因為好消息出貨，指美國利用QE2推高通脹預期奏效，近期經濟數據好轉，增強投資者對美國信心，由於估值相對上便宜，所以令港股欠缺吸引力，促使資金回流云云。不過，這些消息都屬事後解讀，對預測後市作用不大，所以都係睇完就算。</p><p>短線可用衍生工具造淡</p><p>看好的投資者，主要是見公司盈利健康增長、低息環境持續相信實際負利率會有助推高股市，不過看好看淡有時都要睇時限，如果係睇未來一兩年當然唔怕，士佳早前也曾提及美國新任總統上任後的第二年，是投資的好時機，現階段即使調整到250日線下，充其量都係千幾點，揸住股票可能會出現陣痛，不過小牛可以轉眼間出生。但如玩衍生工具，暫時宜沽不宜揸，普遍認為現水平已見底，不過只係跌穿關鍵位兩三百點便見底回升的情況，實在少有，起碼都有近1000點的波幅。而且之前一直話吼低買，但吼低買的水平卻也跌穿，還要在消息欠奉的情況下，令人疑神疑鬼，所以自己相信要有一陣恐慌才能見底。<br>現階段策略好簡單，長線投資者可考慮分段買貨，如每跌300點買一點，或每升500點買一點，一來唔會買唔晒計劃中的注碼，二來平均計都叫買到個底。短線則可以細注利用衍生工具造淡，將目標放在250日線附近，睇下可唔可以發個年尾財。<br>張士佳<br>寶來證券（香港）董事　投資服務部<br>mailto:sky788cheung@gmail.com</p></body></html>