<html><header><meta charset="utf-8"><title>中環在線：郭台銘求洗底　百萬員工加薪 - 李華華</title></header><body><h1>中環在線：郭台銘求洗底　百萬員工加薪 - 李華華</h1><p>講起iPhone，順便講埋幫蘋果公司生產iPhone嘅富士康（2038）。員工「連環跳」事件之後，富士康大老闆郭台銘（圖）可謂頭痕至極，佢不斷諗計以防止再有工人跳樓，又要度橋等外界唔好再將富士康睇成一間血汗工廠。<br>繼7月同12月兩度加工人嘅人工之後，郭董噚日喺台灣話，台灣同中國廠區嘅工人工資應該要適度調整，即係富士康同埋佢「阿媽」鴻海夾埋100萬個員工都有人工加！<br>雖然郭董唔肯講加幾多，但大家就估，竹科園區廠商個平均加幅係3至5%，咁郭董出手一定會喺呢個range之內！而中國廠區嗰班同事，計埋之前嗰兩次加薪，更係累計加咗120%人工！加人工加到咁，睇怕都應該可以阻止再有工人「連跳」發生囉！</p></body></html>