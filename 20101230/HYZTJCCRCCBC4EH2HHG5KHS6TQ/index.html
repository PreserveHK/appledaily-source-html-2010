<html><header><meta charset="utf-8"><title>趣趣地荷西安歷基洩密被插</title></header><body><h1>趣趣地<br>荷西安歷基洩密被插</h1><p>紐卡素輸波，領隊柏度心情自然唔好，賽後即時搵荷西安歷基（圖）開刀。點解？話說柏度用兵從來玩神秘，唔到要交球員名單都唔會透露陣容，好衰唔衰荷西安歷基喺前日作客熱刺開波前4個鐘，已經喺Twitter公佈自己因傷缺陣，搞到柏度好㷫，話點可以隨便公開球會資料？荷西安歷基想唔做出氣袋至奇。</p></body></html>