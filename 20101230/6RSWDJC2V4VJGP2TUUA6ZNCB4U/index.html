<html><header><meta charset="utf-8"><title>籃FUN籃解金塊有番安東尼好咯</title></header><body><h1>籃FUN籃解<br>金塊有番安東尼好咯</h1><p>金塊雨過天青啦！金塊前鋒安東尼（圖）喺今個聖誕節前傳來噩耗，因為佢家姐離世忙於辦喪事，缺席金塊4場比賽，球隊亦都錄得1勝3連敗劣績，唯一勝仗係周二主場鬥拓荒者，憑5名球員得分達雙位數而贏波。安東尼亦已決定周四歸隊訓練，雖然暫時未決定幾時正式上陣，但係對於金塊嚟講都係個好消息。</p></body></html>