<html><header><meta charset="utf-8"><title>官恩娜Marc實MMJ</title></header><body><h1>官恩娜Marc實MMJ</h1><p>官恩娜（Ella）的時裝世界有多個面貌，她自言鍾愛黑色時裝的保護色，不過接觸了MarcbyMarcJacobs，願意打開心扉嘗試「小馬哥」大膽的用色及如魔法般的圖案，今個秋冬化身的MissMarc造型中，她的bestpick是黑灰色蕾絲tubedress。</p><p>官恩娜的onstage造型是girlie&amp;woman的dressup打扮，帶來微微野性的feminity。問現實生活中用甚麼fashionvocabulary形容自己，她爽快地說：「Casual&amp;boyish，平時唔使開工多數都係着得自由自在，如牛仔褲，以舒服為主，唔會好girly，唔會花呢花碌，唔會太誇張，不過由於工作關係，就會好girlie、woman，要高貴一啲，有glambeauty，所以衣櫃最多都係連身裙、cocktaildress看門口。」</p><p>拒入膊衫</p><p>視連身裙為戰衣的Ella，十分有要求，她說：「一係要長到flowdress，一係就短裙，自己最怕啲長度尷尬，會着得唔好睇。着得裙就要有高跟鞋配襯，最愛至少4吋高嘅heels，令成個人修長啲、美感啲。」問到穿衣的忌諱，她說：「自己唔係咁鍾意着入膊衫，因為會影到我好橫。」
</p><p>Ella表示鍾情黑色等沉色打扮，她說：「自己成日都係黑、灰同藍色衣物，心理學家分析話唔係好想被人留意，不過自己亦開始轉變，肯嘗試多啲sharpcolor。」接觸了MarcbyMarcJacobs10年，Ella感受到「小馬哥」的大膽用色及圖案的魔法，也讓她開竅不少：「用色好大膽，唔鮮艷唔用，以前好怕啲花呢花碌顏色圖案，家會嘗試吓，好似我發覺着紅色衫，覺得面色精神好好。」新季她就愛上了一襲tubedress。
</p><p>最愛復古</p><p>對MMJ的愛好，Ella最愛其懷舊精神：「自己好愛retro，我部車Fiat都係復古版，所以好欣賞MarcJacobs嘅復古時裝精神。」至於設計，她最擁護配飾：「最多係買佢哋手袋、銀包、化妝袋，秋冬季更加會入多啲leggings同手套。」</p><p>馬小姐夢遊仙境</p><p>作為MJ的副線，MarcbyMarcJacobs多了girlie的妹妹味，秋冬以復古及軍服為元素，軍綠及黑色作主調，灰絨呢孖襟軍褸到littleblackdress都以feminine的線條出發；英倫氣質的ripleytartan格子圖案、白色brodie細節的lacedress，則是以retrogirly的風格出發。<br>配飾上有離不開玩味造型的MissMarc坐鎮，包括「馬小姐」卡通圖案白雪靴、靈感來自《愛麗絲夢遊仙境》的黑短襪卡通圖案pointyshoes，都是具幽默感之作。</p><p>採訪：RitaLeung<br>攝影：ChanShunChing<br>髮型：RitzLamofHairCorner<br>場地提供：MarcbyMarcJacobs（銅鑼灣京士頓街）</p></body></html>