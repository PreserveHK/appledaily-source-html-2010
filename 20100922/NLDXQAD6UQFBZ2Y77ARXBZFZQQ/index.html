<html><header><meta charset="utf-8"><title>DaDa的TheOneTee　大胸揀闊領</title></header><body><h1>DaDa的TheOneTee　大胸揀闊領</h1><p>從前去日本旅行graniphTee係手信熱選之一，無他，平靚正！品牌自東京下北沢首間店起家後，至今已有七十多間專門店分佈亞洲，去年品牌登陸香港，今回喜訊再下一城，事關graniph將於9月24日在尖沙嘴TheOne開店兼推尖嘴限量版，日本粉絲都要搭飛機嚟排隊買，幾威！<br><br>記者：胡卓琳<br>攝影：楊錦文<br>Model：DaDa@Jacso<br>Makeup：JENNYSHIH</p><p>身材好露鎖骨</p><p>女仔揀Tee，很多時候會遇到困難，難在選Size：Size太大、衫身過鬆會似水桶；Size太細、過窄又會露出肚腩，點算？咪神DaDa教路揀Tee秘技在於領位，「其實好多上圍豐滿的女性都會有呢個煩惱，因為着起Tee時感覺會好似好肥，所以我揀Tee都會揀較窄身及領位較大的Tee，稍稍露出骨位，視覺上看起來就會瘦啲。」原來身材好都有揀衫煩惱，以下教路幾個襯TeeCheckPoint，女Tee迷必讀。</p><p>CheckPoint1：大兩個碼</p><p>OversizeTee更能顯型格，graniphTee由加細到大碼四個Size，想看來與別不同，不妨嘗試揀比自己ActualSize大兩個碼的Tee，用來襯Leggings或HotPants一樣好睇。<br><br>白色女人頭OversizeTee$250/g</p><p>CheckPoint2：恤衫短褲</p><p>恤衫裙束Belt襯短褲亦是秋冬配襯HitLook之一。<br><br>綠×藍色格仔及星星圖案恤衫裙$510/g、RNA牛仔短褲$1,699/i、Ehyphenworldgallery皮帶$339/i</p><p>CheckPoint3：長Tee窄褲</p><p>這個襯法基本上都不用多講，長Tee配Leggings直頭係近幾年的大發明，連從前只有Tee款的graniph在開始打開女裝市場的同時，亦有售不少GraphicPrint的Tunic，買得過！<br><br>橫間One-piece$250/g、碎花Leggings$150/g</p><p>假的真不了</p><p>當連Wyman都公開話FakePrint要等下轉ComeBack先好拎出來的時候，偏偏日牌graniph就撐到行，兼且講明舖內一批FakePrint圖案Tee係品牌的鎮店之寶，一系列BowTie、領呔、頸鏈等等仿真圖案PrintTee，幽默有創意。講起創意，graniph亦喜歡與各種媒體夥伴合作，通過與來自世界各地的藝術人才合作，為各地設計師設計一個藝術交流的平台，最近品牌就跟一位對英國設計界甚有影響力的藝術家Swifty合作，其作品亦於香港店有售。而且graniph店內各款短袖Tee一律$250一件、$410兩件，抵！</p><p>同場加映<br>限定開舖Tee</p><p>graniph店自去年登陸後，今年再下一城，將版圖擴展到九龍尖沙嘴，在全新商場TheOne開設另一專門店，尖嘴店更會推出兩款限定Tee，各款限量100件，除此，尖嘴店更有售小童及嬰兒系列。</p><p>g.graniph（28082326）<br>i.i.t（25040025）</p></body></html>