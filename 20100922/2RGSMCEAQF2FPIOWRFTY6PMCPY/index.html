<html><header><meta charset="utf-8"><title>人妻物語：每晚扭耳仔　強化內臟</title></header><body><h1>人妻物語：每晚扭耳仔　強化內臟</h1><p>嘩，我好耐無同大家見面，事關我之前趁夏休（即暑假），一家人去咗美國玩2個月，玩到乜都唔記得，真係好鬼開心……講番正題啦，我去完美國，發現美國人教仔方法真係同我哋好唔同，因為姑奶嫁咗個美國鬼，仲生咗對龍鳳胎，之但係佢哋都好似好他條，乜都唔使理，自由到呢……但對仔女又好獨立同聽話，佢哋話我哋日本人就係太緊張，唔識放心同放手，要仔女乖，親子關係最重要，關係好，就會聽教聽話啦!所以，佢哋每晚都花一個鐘同對仔女做親子體操，增進關係外，亦可令小朋友身體健康，我亦從中偷師……</p><p>今日先分享一招先……<br>耳仔體操</p><p>耳仔係全身嘅反射區，多做耳仔操，可以強化內臟，最重要，幫小朋友左左右右扭耳仔時，佢哋笑到卡卡聲，開心過玩玩具呀……記住呀，邊做仲要邊唱……</p><p>每晚重複5次就得啦……</p><p>OKAWASAN，本姓陳，8年前下嫁日本salaryman，是仔女口中的全能mama，也是妲那（即老公）眼中的完美人妻……</p></body></html>