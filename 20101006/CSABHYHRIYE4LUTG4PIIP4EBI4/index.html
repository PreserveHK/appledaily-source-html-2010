<html><header><meta charset="utf-8"><title>趣趣地：接受密集式治療</title></header><body><h1>趣趣地：接受密集式治療</h1><p>利物浦前鋒費蘭度托利斯出名係玻璃腳，佢星期日喺英超對黑池踢咗10分鐘就拉親鼠蹊肌肉，西班牙嚟緊兩場歐國外當然唔使預佢。聽紅軍軍醫講，F托今次整親手尾都幾長，未來幾個禮拜佢要接受密集式治療，未必趕得切喺10月17號對愛華頓嘅打吡復出。狂牛冇咗佢仲有大把人用，但紅軍都咪話唔閉翳！</p></body></html>