<html><header><meta charset="utf-8"><title>由她變他「政府唔好當我隱形」</title></header><body><h1>由她變他<br>「政府唔好當我隱形」</h1><p>「結婚係畀另一半一個保障，我簽個名咋喎，我唔係要你任何着數，（不准結婚）咁政府仲唔係帶頭歧視」。由外表到聲線均與粗豪男性沒有分別的變性人阿Joe（化名），早已和拍拖一年的女朋友拍了結婚照，但談到真正結婚，政府卻不肯成全。作為納稅人的阿Joe只希望政府給予他作為公民應有的權利，讓他以變性後的身份結婚。</p><p>變性前　自殺兩次</p><p>現年30多歲的阿Joe03年完成變性手術，由女人變成男人。在變性前，早已作男性打扮，但因身份證上的性別是女性，為他帶來很多不便，例如出入境時，經常被關員問長問短，故此避免外遊，亦令他帶來困擾，「我畀張身份證人哋睇時，抗拒得越來越緊要，日日都揹住個唔屬於我嘅殼出去」。Joe試過兩次服藥自殺，最終保住性命。<br>政府為Joe進行變性手術，令他終得到解脫，「好多嘢方便咗，特登揸住張新證件去旅行，做晒以前唔鍾意做嘅嘢，影相啦，照鏡啦」。<br>一年前與現在的女友拍拖，令他的人生更美滿，「佢好願意完全接受我……佢好錫我，有乜嘢會幫我擔心埋」。Joe的女友陳小姐接受他的一切，包括不能有下一代。兩人已拍下結婚照，Joe打算兩年內結婚，「我預期會大擺筵席，講晒畀全世界聽，呢個係我老婆」。<br>排除萬難，但因為政府的歧視政策，Joe始終難以取得一紙婚書，「我都有份交稅o架，你收我錢嗰一刻，就當我係香港人，你要當我係人先得o架，你唔好當我隱形」。	本報記者
</p></body></html>