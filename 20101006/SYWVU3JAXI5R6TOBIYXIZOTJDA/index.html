<html><header><meta charset="utf-8"><title>趣趣地：恃寵生驕玩遲到</title></header><body><h1>趣趣地：恃寵生驕玩遲到</h1><p>賓施馬雖然喺皇馬做大後備，但返到法國國家隊都算萬千寵愛，教練白蘭斯更加錫到佢燶。星期一上晝法國隊開操，之前一晚喺皇馬齋坐冇得踢嘅賓仔居然遲到。不過白蘭斯就對賓仔好寬容，話隊波因之前世界盃內訌單嘢已經好多人被罰停賽，今次唔會再內部罰佢。</p></body></html>