<html><header><meta charset="utf-8"><title>徐子淇向梁洛施求生仔秘笈</title></header><body><h1>徐子淇向梁洛施求生仔秘笈</h1><p>千億新抱徐子淇自從06年嫁予恒基二少李家誠後，三年抱兩，連生兩個囡囡，老爺李兆基（四叔）開到口恨男孫。近日又傳懷孕的子淇昨日出席活動否認有喜，但揚言想圓老爺心願，恨生仔的她更想向連生三子的梁洛施取經。</p><p>千億新抱徐子淇昨日以智行基金大使身份，在時代廣場出席護膚品雪花秀的百家被慈善活動，籌款幫助內地愛滋遺孤及弱勢兒童，吸引了不少自由行旅客圍觀及趨前拍照。有保鑣護駕的徐子淇近日又被傳懷孕兩個半月，她昨日穿上一條由英國設計師JulienMacDonald設計的紅色裙，裙身有皺褶裝飾，但不覺她腰肢變粗。</p><p>身體不適傳染細女</p><p>徐子淇自爆有少許不舒服鼻塞塞，更傳染給細女，問她是否又有喜？她即說：「唔係呀，我都想呀！我有我會話畀大家聽。」問她是否怕胎兒「小器」而未能公佈？她說：「唔係呀，有咗我係呃唔到人，頭一個月就會見肚，個鼻脹大，面又會腫，一睇就係大肚樣，呃唔到人。」她謂生兒育女的事只能隨緣，雖然努力中，但時間未到，她說：「好似整車咁，整架車都一年啦，何況一個人。」<br>四叔開到口恨男孫，問子淇是否想追個仔？她直認不諱說：「梗係想啦！好多人以為老爺畀壓力我，佢係好好嘅老人家，一次都未同我講過，一次壓力都冇畀我，佢咁好，呢個係佢心願，我會盡力！」<br>梁洛施（Isabella）為李澤楷生了三子，問她可想向Isabella偷師取生仔秘笈？她說：「我唔識佢，你哋幫我問啦！」她謂自己已經做足工夫，計算食物酸鹼度、計日期等，但近期忙於做善事又身體抱恙，故未能成功造人，她說：「呢啲係緣份，我見過年紀大嘅，人工授孕都冇。」</p><p>「懷念拍劇嘅時間」</p><p>對於大伯李家傑被傳以90億入股TVB，徐子淇說：「係初步了解，未係住，都唔一定係。」徐子淇曾拍電影《誤人子弟》及《靚女差館》等，也曾在TVB拍過電視劇《新鮮人》，如果李家傑成功入主無綫，徐子淇可會返電視台或多點出鏡？她說：「我懷念拍劇嘅時間，好似一家人咁，幾個月，日日見，好溫暖。但家都冇時間，我要湊小朋友，我以前做訪問都講過，我嘅心願係湊女，唔係拍劇。佢哋帶畀我好多快樂，佢哋學中文、做運動，我都跟住一齊學咗唔少。」</p><p>老公唔畀復出拍戲</p><p>問徐子淇可有戲癮？她爽快地說：「唔會，老公唔畀！冇咁嘅時間囉，如果出嚟多咗，會影響啲小朋友，做媽咪唔可以咁自私，係有犧牲o架，有時我都想睇concert，但驚俾人話我唔湊女去追星，所以都冇睇，少少犧牲。」原來她犧牲的是周杰倫演唱會，她說：「我欣賞佢識鋼琴，不過家盡量連街都少出，驚俾人又話我有BB，之後跟住我幾個星期。」少了出街，可會影響小朋友的生活？她說：「我都有帶佢哋出去玩，去啲私人嘅地方，同佢哋一齊就好開心，買衫呢啲好簡單，可以上網購物。」<br>同場嘉賓還有何潤東，他大讚徐子淇靚：「是我見過最美麗的媽媽！」難道不怕緋聞女友徐熙媛（大S）呷醋？他即補鑊說：「她不是媽媽，她是我見過最美麗的單身女生。」採訪：顏英儀<br>攝影：黃文偉
</p><p>常抱肥B極速收身</p><p>徐子淇一向好肉地，她之前三年抱兩，接連生了兩位千金，每次都增磅不少。不過，她昨日穿上小背心短裙，露出纖纖玉腿，明顯纖瘦不少，其面龐及手臂的贅肉也不見多。</p><p>多食乳酪</p><p>徐子淇之前曾透露，生BB令她肥完又瘦，她說：「多食奶類乳酪食物可以快啲減磅，連跟隨多年嘅babyfat都唔見咗。」而全力湊女的她，曾笑細女肥妹似迷你版鄭則士，所以她抱BB等如做gym，非常容易變瘦，相反經常陪食的老公李家誠，則肥胖難減，一直增磅。</p><p>花瓶女星vs葡國影后</p><p>嫁個有錢人是無數港女的夢想，徐子淇曾是她們的rolemodel，但自從去年殺出個梁洛施，兩年內為李澤楷誕下三子，生仔成就迅速拋離徐子淇。隨着她們的家族成員染指娛樂事業，兩位千億少奶的對決，戰線已由鬥生仔蔓延至傳媒王國。</p><p>《徐子淇vs梁洛施》<br><br>－徐子淇－<br>年齡：27歲	<br>演藝事業：曾參演電影《誤人子弟》、《靚女差館》等，未奪獎項<br>子女「產」業：育有3歲長女晞彤、1歲幼女晞兒<br>家族事業：大伯李家傑擬收購TVB<br><br>－梁洛施－<br>年齡：22歲<br>演藝事業：07年憑《伊莎貝拉》奪得葡萄牙波圖國際電影節影后。<br>子女「產」業：育有1歲長子長治、以及一對3個月大的孖仔。<br>家族事業：男友李澤楷持有Now寬頻電視，擁有百多條收費頻道，今年更申請免費電視牌照。<br><br>資料來源：《蘋果》資料室</p></body></html>