<html><header><meta charset="utf-8"><title>草蜢、軟硬未開騷先鬥嘴</title></header><body><h1>草蜢、軟硬未開騷先鬥嘴</h1><p>草蜢昨日現身黃埔宣傳「25GRASSHOPPER草蜢演唱會」加開最後一場正式售票，共演8場。為慶祝突破去年7場的紀錄，主辦的陳淑芬送上度身訂做耳機，贊助商又送上真金鮑魚，而表演嘉賓之一的軟硬更現身撐場。林海峰又笑指草蜢服飾：「蔡一智似曹達華，傑仔似SailorMoon，蘇志威望落去仲以為係酒店門口幫人泊車。」</p><p>阿倫做演唱會嘉賓</p><p>得知阿智為加場分飛而煩惱，林海峰即表示加場都要煩，搞笑謂即時宣佈取消草蜢演唱會。草蜢又邀請軟硬在台上齊唱齊跳《一起衝》。談到演唱會嘉賓，阿智透露有譚詠麟及軟硬，問到會否擔心出騷時不敵軟硬的口才？蘇志威說：「講嘢一定唔夠佢哋，但我哋有萬人撐住。」<br>採訪：馬建華<br>攝影：陳志嵐</p></body></html>