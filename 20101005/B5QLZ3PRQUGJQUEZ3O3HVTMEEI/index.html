<html><header><meta charset="utf-8"><title>全場掌聲催生仔劉德華唔認太太有喜</title></header><body><h1>全場掌聲催生仔<br>劉德華唔認太太有喜</h1><p>劉德華去年被本報踢爆跟朱麗倩於美國成婚後，最近傳出朱麗倩為華仔懷有3個月的身孕。縱然各界一直都渴望華仔榮升為華Daddy，連華仔視為媽媽的葉德嫻昨日在記招上也開聲恨抱孫，但華仔面帶幸福笑容表示「唔係，冇啲咁嘅事」，否認太太懷孕。</p><p>劉德華昨日假尖沙嘴舉行天王級演唱會記招，宣佈於12月20日起一連十八日假紅館舉行「劉德華UNFORGETTABLECONCERT2010」，他請來首位讓他理髮的藝人曾志偉擔任司儀，撲不到飛的志偉表示要跟華仔割席，又指當年獲曾當洗頭仔的華仔剪髮深感光榮，大讚華仔沒有忘本還敢重提舊事。</p><p>記招讓華仔重溫30年的點滴，他請來劇集及電影的伯樂李添勝及許鞍華傾談，添哥指當年大膽起用華仔擔正拍《獵鷹》，因表情生硬都擔心了幾日，而許鞍華踢爆華仔拍《投奔怒海》第二日便跟繆鶱人拍親熱戲驚到腳震，華仔笑說：「嗰日真係好硬。」</p><p>葉德嫻恨抱孫</p><p>華仔又邀請視為媽媽的葉德嫻（Deanie）現身，Deanie姐大讚華仔是她見過最勤力、最有毅力的男仔，她更說：「希望華仔健康啲，仲有係錫老婆，努力整個孫仔睇吓。」即獲全場嘉賓包括Fans掌聲，華仔即幸福大笑說：「真係得你夠膽講。」身旁志偉即提醒華仔最聽媽媽話，華仔以「好啦﹗多謝﹗」打圓場，但志偉仍意猶未盡：「今晚返去勤力啲，除非你唔得，我指係時間呀。」<br>另一位重量級嘉賓是徐小鳳，她透露是華仔親自邀請她，更為華仔起了花名叫「愛德華一世」，雖然獲小鳳姐愛透，但百厭的華仔踢爆小鳳姐的新鞋是樣辦鞋，是大細碼各一隻。最後他獲老闆林建岳預祝演唱會成功及祝酒完結記招。</p><p>一個月前排舞</p><p>面對太太懷孕的報道，華仔經已做足心理準備回應，當他聽到傳媒朋友祝賀並查問太太是否懷孕時，華仔面露幸福笑容說：「唔係，真係唔係嗰啲雜誌所講，冇啲咁嘅事，唔好再咁講。」對於為太太請保鑣，華仔解釋那些人是司機助手。講到Deanie姐催抱孫，華仔作出拉起嘴巴不作回答，問到會否跟兔仔（明年兔年）有緣？華仔笑住雙手合十。華仔又表示演唱會達到心目中場數，內容會以舞蹈為主，不會有太多危險機關，故早於一個月前便排舞。<br>採訪：馬建華　攝影：仇志德</p></body></html>