<html><header><meta charset="utf-8"><title>陳偉霆爆阿Sa送驚喜</title></header><body><h1>陳偉霆爆阿Sa送驚喜</h1><p>陳偉霆（William）昨日在尖沙嘴出席「Xbox360Kinect玩轉海陸空」活動，後日是他生日，前晚他在女友蔡卓妍（阿Sa）悉心安排下，提早過了一個快樂的生日。<br>William說：「噚晚真係好開心，女友話同班friend一齊打邊爐，叫我唔食都上去坐下，我錄完音11點幾上到去，得番佢一個，佢話所有人等唔到已經走晒，當時好down，原來女友安排大班朋友喺隔籬房，突然出現畀驚喜我，我仲收到佢送嘅手袋做生日禮物。」</p><p>阿嬌唔去頒獎禮</p><p>鍾欣桐（阿嬌）昨日到商台宣傳新碟《MoveOn》，她謂當初最抗拒《放低過去》一曲，現在卻最愛這首歌，她說：「啲歌詞講中晒，好似話我之前自閉關埋窗簾，即刻諗起好多嘢。」阿嬌表示將到內地拍劇，故不會出席樂壇頒獎禮。<br>採訪、攝影：李珮洳、魯萍</p></body></html>