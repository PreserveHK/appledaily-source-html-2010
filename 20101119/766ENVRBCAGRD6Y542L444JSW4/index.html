<html><header><meta charset="utf-8"><title>陳冠希、DJTommy齊聲否認不和</title></header><body><h1>陳冠希、DJTommy齊聲否認不和</h1><p>潮人陳冠希（Edison）、徐濠縈和張繼聰等，昨晚在銅鑼灣出席Nike活動，Edison姍姍來遲，他否認跟農夫和DJTommy不和，兩人更合照闢謠。<br>Edison說：「我同DJTommy一齊決定暫停合作，大家好和平，冇嗌交，我張碟有三首歌都係搵DJTommy搞，出年都搵佢做巡迴，農夫有乜嘢需要，我都會幫手。」有指陸永不滿公司替Edison填官司費，他表示：「佢冇可能咁講，我自己啲數自己搞掂，每個人係獨立個體。」問到Edison可有欠林建岳錢？他忽然用普通話回答：「很多人都有。」<br>Edison透露為Nike作了一首歌曲《Running》，他說：「我離港後個腦不停轉，喺美國跑咗步四個月，我係想逃避一啲問題，我自己迷失咗，但家搵番自己，我家好開心。」</p><p>張繼聰恭賀志雲</p><p>此外，迷雲黨成員張繼聰直認已向無綫業務總經理陳志雲發短訊賀他復職，有指陳志雲復職主要擺平無綫與四大唱片版稅糾紛，張繼聰也期待問題早日解決。徐濠縈則表示聖誕會撇下老公陳奕迅，獨自帶囡囡與黃偉文到外國過白色聖誕。<br>採訪：李珮洳<br>攝影：林德雄</p></body></html>