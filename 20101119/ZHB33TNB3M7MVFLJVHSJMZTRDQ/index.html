<html><header><meta charset="utf-8"><title>志雲回歸　寄望再上《勁歌》Kelly：掛住TVB</title></header><body><h1>志雲回歸　寄望再上《勁歌》<br>Kelly：掛住TVB</h1><p>陳慧琳（Kelly）昨日出席商場活動，揚言已計劃DIY炮製燒春雞BB聖誕大餐，給愛吃碟頭飯的囝囝劉昇，自己最恨要的聖誕禮物則是成功追仔女。有仔萬事足的Kelly，被問起近期四台聯頒一事，她自言已變成觀眾，至於陳志雲回巢，絕迹《勁歌》多時的她也揚言掛住TVB。</p><p>陳慧琳昨日在銅鑼灣為wtcmore主持聖誕亮燈，同場還有扮成天鵝和聖誕鹿的模特兒，充滿歡樂氣氛。Kelly心情靚絕，她已經滿肚計劃和老公、蝦餃仔劉昇慶祝聖誕，她說：「因為囝囝太細，唔會出埠，等佢三、四歲有記憶先去。今年聖誕我想親手整個BB大餐，用燒春雞代替傳統火雞，啱小朋友食，希望佢食啦，我已經買咗好多cookbooks。」蝦餃仔已1歲4個月，Kelly說：「佢最鍾意食碟頭飯，所以變咗好大嘅BB。」</p><p>追多個陪囝囝</p><p>Kelly謂會買車仔給囝囝做禮物，至於自己最想要的聖誕禮物，就是一個仔或女，更叫大家祝福她，她說：「再生都好，大家送畀我啦，仔女都冇所謂，總之有一個陪囝囝。」有否努力造人？她說：「籌備中o架喇！」更指為造人大計和陪囝囝，已減少離港工作。<br>談到陳志雲重返TVB，有傳他會就四大唱片公司事件商討，Kelly對此連聲讚好：「好！絕對贊成，希望真係傾到啦，我之前出碟，都冇乜喺香港唱過歌。ImissTVB！」至於四台聯頒獎項，現時演變成港台自搞一個新項目，但東亞唱片等無意參與，Kelly自言現已經變成觀眾，但認為和睦相處最好。<br>採訪：歐陽慧恩<br>攝影：陳順楨</p></body></html>