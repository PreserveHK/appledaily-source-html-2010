<html><header><meta charset="utf-8"><title>與老公留港感受新春喜氣千嬅學煮鮑魚冧奶奶</title></header><body><h1>與老公留港感受新春喜氣<br>千嬅學煮鮑魚冧奶奶</h1><p>楊千嬅去年在美國賭城與丁子高秘密結婚榮升丁太後，今年新春她就特別忙，除了要向父母拜年外，還要到奶奶家和親朋好友家拜年送禮，為了做一個稱職媳婦，日前她特別抽空學煮鮑魚和過年菜式，希望新年期間可以大展身手。</p><p>楊千嬅過去幾年雖然有派開工利是給同事的習慣，但以丁太身份去派利是還是第一次，她一早叫媽咪為自己預備了五位數的新鈔票來封利是，希望在新的一年可以事事順景，夫妻間可以甜甜蜜蜜。今年底在港補擺喜酒後，千嬅會正式遷入陽明山莊，與老公及奶奶一起生活，為了做一個好媳婦，日前她到上環一間海味店跟老闆娘學煮鮑魚及賀年餸菜。無綫收費電視也特別派出外景隊拍攝她學煮飽魚的過程，她對鮑魚汁的調製方法特別問得詳細。</p><p>「做老婆冇理由唔識煮」</p><p>問千嬅為何如此想學煮鮑魚？她笑說：「年年過年大家都會煮鮑魚，咁我做咗人老婆，冇理由唔識煮，重要勞煩奶奶啩！我已經跟媽咪學咗唔少做菜嘅秘訣，家要煮啲簡單菜式，絕對難唔到我。」<br>千嬅在新正頭有幾天假期，原本老公丁子高有問過她要不要出外避年，但千嬅卻選擇在港與家人歡度，她表示：「過年梗係喺香港同屋企人、朋友一齊過至有氣氛，其實過年做家務重忙過平時，不過一年先一次過年，咁辛苦少少都冇所謂啦！」<br>採訪：陳月媚<br>攝影：仇志德<br>髮型：Vic@HairCulture,Ling@<br>化妝：Zingthemakeupschool</p></body></html>