<html><header><meta charset="utf-8"><title>謝天華：小春不嬲眼淺</title></header><body><h1>謝天華：小春不嬲眼淺</h1><p>昨日出席陳小春及應采兒婚禮的賓客都大讚氣氛感動，搞笑又開心，謝天華也表示：「好感動呀，戥對新人開心。」問到小春有沒有感動流淚，天華說：「你話呢，佢不嬲眼淺，好開心，新娘都好開心。」<br>曾志偉說：「個個都又喊又笑，大家都知道陳小春係乜個性嘅人，佢好搞笑。」問他送了甚麼禮物給新人？他說：「送份好大嘅禮物，所以唔帶嚟。」</p><p>向華強大讚主持婚禮的牧師很認真，向太陳嵐表示：「地方雖然細，氣氛真係好感動。」向太祝一對新人百年好合，白頭偕老，她說：「好有意思呀，唔容易o架。」她又送了總值100萬元的鑽石戒指、耳環及手鏈給丁丁作嫁妝，<br>鍾鎮濤說：「又好笑又感動，小春講英文鬧咗好多笑話，采兒講咗好多感動說話，真係感動到令人想結婚呀！」他表示賀禮留在香港，回港時才送出。
</p></body></html>