<html><header><meta charset="utf-8"><title>Stephy：咪以為我好蝦</title></header><body><h1>Stephy：咪以為我好蝦</h1><p>鄧麗欣（Stephy）昨日到商台宣傳新歌，新碟將於後日推出，Stephy表示碟內歌曲大多圍繞女性話題，她說：「想透過歌講吓自己感受，點解啲人成日覺得香港女仔太強？其實可能都有軟弱一群。」<br>問Stephy屬於強還是弱呢？她笑言：「我係外柔內剛，睇我外表可能以為我好軟弱，其實內裏好堅強，啲男仔唔好以為我好蝦呀！」<br>Stephy可會叫緋聞男友方力申買幾多隻碟支持？她說：「點都要支持吓，佢出碟我都會買。」Stephy最近忙於練舞，還踢爆小方也想唱快歌學跳舞，她說：「我都叫佢跟我一齊去練舞o架，我見過佢跳舞，冇乜節奏感，佢對手仲會不期然豎起兩隻手指公，好搞笑。」<br>採訪、攝影：胡比</p></body></html>