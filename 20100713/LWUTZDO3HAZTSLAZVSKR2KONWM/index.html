<html><header><meta charset="utf-8"><title>4K投影首次入屋　睇BD都要谷！</title></header><body><h1>4K投影首次入屋　睇BD都要谷！</h1><p>人人話屋企有個私人影院，但實際效果……真係好難同戲院比，論畫面尺寸、顏色細緻度，點止爭幾班！最近JVC引入全港首部4KD-ILA投影機──DLA-SH7NL，家用機，價值近百萬，但就屬於戲院級，立即試片！<br><br>記者：許福合<br>攝影：周旭文<br>Model：christie@PureModels</p><p>4K高解像</p><p>JVC今次引入嘅旗艦級4KD-ILA投影機，型號為DLA-SH7NL，完全係發燒級玩意，事關定出嘅參考價就已經高達12萬美金，即約932,424港元！<br>有咩咁巴閉？當現今民用影音器材，仍講緊FullHD係1,920×1,080，這部DLA-SH7NL超標去到4,096×2,400，即係俗稱嘅4K，足足高咗約4.7倍！而對於一般Blu-ray影碟，畫面像素其實都滿足唔到DLA-SH7NL嘅需求，所以內置有PixelDouble嘅倍線功能，試睇《阿凡達》時，就完全唔覺畫面有拉鬆嘅感覺！</p><p>最大300吋畫面</p><p>DLA-SH7NL使用兩顆330W投影燈炮，亮度達5,000流明，若有需要，投200"-300"都無問題，而最重要係這個吋數底下，仍然可保證畫面有原生10,000：1對比度；最明顯見到係黑位特別黑，筆者做過測試，用手掌擋住燈光造成影子，用來與投影畫面嘅黑位作比較，用肉眼分辨，畫面黑位還要比手掌影子黑好多；高對比度對投影機尤為重要，睇影碟時畫面層次、立體感都係靠晒佢！</p><p>真試4K片超真實！</p><p>4K投影機，最好當然係配合4K影片，這次JVC仲提供埋一條由4K攝錄機拍攝嘅影片，放在電腦上，再經由雙DVI-D接駁到DLA-SH7NL上播放。影片內容主要以日本風景為主，雖然無乜刺激場面，但在投影機出來嘅140"畫面，睇落極高嘅實景效果，部份畫面真係好似現場一樣，非常寫實，另外值得一提係若用相機拍攝投影畫面，就好似拍攝現場一樣，質素真係高幾班！</p><p>降格！BD碟測試<br>《阿凡達》層次感強</p><p>《金剛》高速畫面反應快</p><p>《金剛》壓碟無《阿凡達》咁靚，一上4K散晒！但動作高速畫面完全無Delay！
</p><p>Profile</p><p>解像度：4,096×2,400<br>光源：330W雙燈系統<br>亮度：5,000流明<br>對比度：10,000：1<br>最大投影畫面：300吋<br>查詢：JVC（27328220）</p></body></html>