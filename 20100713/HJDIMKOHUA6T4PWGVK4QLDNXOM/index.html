<html><header><meta charset="utf-8"><title>裸照港男解性向之謎5號白健恩：我電腦有女仔相</title></header><body><h1>裸照港男解性向之謎<br>5號白健恩：我電腦有女仔相</h1><p>【香港先生選舉】無綫2010香港先生十位候選參賽者昨日首度會晤新聞界，5號白健恩對於日前一字馬疑似裸照曝光，他說：「我都係跳開舞，鍾意拉筋！」並強調自己非斷背一族，他說：「我有女仔相喺自己電腦。」</p><p>十位候選香港先生昨日在九龍灣一健身中心見傳媒，其中本報日前收到5號白健恩（Ronan）一張一字馬疑似裸照，還有他和一班男子的親暱照片。</p><p>「我鍾意拉筋」</p><p>對於疑似裸照曝光，Ronan不以為然說：「冇乜特別，我跳開舞，鍾意拉筋，嗰張唔係裸照，係角度問題，我冇影過裸照。」除了疑似裸照，Ronan的facebook還有大量與同性的合照，令其性取向成疑，他說：「相簿入面唔係男就係女，嗰啲相唔係自己整上去，係朋友整，我有女仔相喺自己電腦。」<br>Ronan強調說：「我當然係鍾意女仔啦，不過家冇女朋友，以前拍過三次拖，係同女仔，冇同過男仔拍拖。」<br>另一位喜歡展示自己肌肉相的「陽光老孫」4號葉建希，表示沒有影過裸照，也不會影類似白健恩的疑似裸照，他笑說：「我冇影過，亦唔會影，因為我唔識整一字馬。」<br>10號翟威廉是亞視05年亞洲先生，之後在亞視做藝員，現在轉戰無綫，是不是因為亞視沒有前途？他說：「唔關事，如果再輸都唔會參加比賽。」<br>採訪：楊潔雯　攝影：彭琮然<br><br>若讀者知道今屆入圍港男的底細，歡迎電郵至mailto:adent@appledaily.com報料。</p></body></html>