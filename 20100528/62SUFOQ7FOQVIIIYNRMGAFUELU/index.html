<html><header><meta charset="utf-8"><title>馮仁昭四圍超：陳鍵鋒由攣變直大叫正 - 馮仁昭</title></header><body><h1>馮仁昭四圍超：陳鍵鋒由攣變直大叫正 - 馮仁昭</h1><p>陳鍵鋒噚日喺商台嘅節目度，講到佢同江若琳因拍劇而傳緋聞，仲俾人話由攣變直，陳鍵鋒笑住話：「簡直係正，不過我覺得唔夠創意，好似來來去去都係呢個話題，應該要努力啲去研究新話題。」佢仲話：「對我嚟講江若琳係一個好得意嘅小妹妹，係開心嘅泉源，同佢相處係好開心，呢啲性格女仔都幾OK，只要未結婚任何人都有機會。」</p></body></html>