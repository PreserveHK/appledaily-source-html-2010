<html><header><meta charset="utf-8"><title>AmandaS.原始演繹niin</title></header><body><h1>AmandaS.原始演繹niin</h1><p>混血名模AmandaStrang人生新一章陸續展開，明年將在意、法兩地舉行婚禮兼在港開設甜品店，決意於模特兒工作上減產的她，「從模」以來未拍過性感以至裸露的照片，為留美好回憶，AmandaS.早前為好友徐文珏的珠寶品牌niin破禁拍下性感照，她大讚niin具自然風味的珠寶，無論dressupdressdown皆宜，是襯衫良品。</p><p>混血名模AmandaStrang拋下模特兒身段，早前往法國學藝為開甜品店打好基礎，甫返港又即宣佈婚訊，AmandaS.說：「結咗婚梗係要履行做妻子責任，多啲陪老公，出年又計劃開甜品店，所以喺取捨之間惟有減少模特兒工作。」</p><p>為老友破例裸</p><p>「從模」以來，AmandaS.穿遍華衣，惟獨少行性感，她說：「我都唔知會再做模特兒幾耐，都想嘗試一啲自己未試過嘅modelingshoot，例如好性感甚至裸露，呢次幫老友Jeanine（徐文珏）個brandniin影呢輯相，都算係畀自己一個美好回憶，同埋攝影師Sean（李桂蘭兒子）又係好朋友，我對佢好信任，所以就影咗呢輯相。」<br>談起珠寶配飾，女孩子總會滔滔不絕，AmandaS.說：「我一向鍾意大size、chunkystyle嘅珠寶飾物，因為我平時嘅style都係simpledressing，好少着到好fancy，簡單嘅恤衫牛仔褲或者一條裙配一件chunky珠寶飾物，就好容易令個look變得出眾。</p><p>價錢好又夠Fun</p><p>「niin嘅設計好有大自然mood，一戴上身已經即時有summerpleasure，dressup同dressdown都好啱，例如去沙灘派對或者夜晚去bar飲嘢，戴一兩件chunky又fun嘅niinpiece，已經夠晒，而且唔係特別名貴，同朋友hangout時有時會玩到忘形，戴呢類funandgoodprice嘅珠寶就唔會驚整爛或者唔見，冇乜壓力。」<br>採訪：MichelleLeung<br>攝影：SeanLeeDavies（AmandaS.）<br>RickyIp（訪問及Products）<br>形象：OliviaBuckingham<br>化妝：ChrisofZingMakeUp<br>髮型：HarryofILColpo</p><p>徐文珏名校生師承崩后</p><p>niin創辦人兼設計師徐文珏（Jeanine）是名媛徐文玠胞妹，畢業於英國CentralSaintMartins時裝設計系，曾效力崩后VivienneWestwood及Temperley，後由時裝設計轉為專注珠寶設計，作品先在04年於倫敦PortobelloMarket及Spitalfields發售。</p><p>展現自然奧秘</p><p>Jeanine愛採納大自然素材如水晶、貝殼、瑪瑙及木等，營造休閒及自然生態味濃的珠寶，Jeanine說：「我希望藉着我的創作來展示大自然的偉大及美好，以及一件珠寶如何可以timeless，尤其是以木材或瑪瑙做的pieces，可以世代相傳，不受潮流規限。」niin的部份收益更會捐給世界自然基金會（WWF）作慈善用途。</p></body></html>