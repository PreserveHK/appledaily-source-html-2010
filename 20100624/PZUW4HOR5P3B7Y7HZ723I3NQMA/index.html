<html><header><meta charset="utf-8"><title>馮仁昭四圍超：港姐咪神豪放實錄Part2 - 馮仁昭</title></header><body><h1>馮仁昭四圍超：港姐咪神豪放實錄Part2 - 馮仁昭</h1><p>今屆港姐有幾賢淑？大家可以睇相鑑定啦。日前有讀者提供一批有「港姐咪神」之稱8彭慧中喺英國讀書時，同多名洋漢又攬又抱，又踎街煲煙嘅相，事後彭慧中解釋呢啲係正常社交生活，同男仔搭膊頭不知幾正常。</p><p>點知噚日再有讀者提供另一批更激嘅相，真係令馮仁昭大開眼界。呢堆相大部份係喺酒吧度影，除咗有多張彭慧中主動攬住唔同洋漢錫錫照片之外，梗唔少得扯煙、隊酒大特寫。睇佢食煙手勢純熟，煙齡絕對唔淺。最驚人一張係有個男仔拉開褲鏈，彭慧中同另一位男性朋友踎喺前邊，邊睇邊笑，頗為意淫。唔知咁樣算唔算係正常社交生活呢？<br><br>若讀者知道今屆入圍港姐的底細，歡迎電郵至mailto:adent@appledaily.com報料。</p></body></html>