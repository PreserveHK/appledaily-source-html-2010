<html><header><meta charset="utf-8"><title>蘋果旺友：喀麥隆攞一分唔「蘭」 - 戰鬥員A</title></header><body><h1>蘋果旺友：喀麥隆攞一分唔「蘭」 - 戰鬥員A</h1><p>我戰鬥員A噚日放假，全日眼定定哺住部電視機，除咗睇英格蘭對阿爾及利亞場生死戰外，亦一路留意政改方案辯論同埋表決。雖然我唔係80後，但都有留意班熱血青年嘅動向，我唔敢講80後做嘅事一定啱，但有heart嘅人，做事一定比冇heart嘅好。<br>基於呢個大前提，我深信今日喀麥隆有能力同荷蘭鬥個旗鼓相當。講到尾，喀麥隆上場對丹麥表現唔係太差，而既已出局無包袱，或者會踢出更好嘅水平。荷蘭兩連勝之餘有主將孭牌，唔留力至出奇，我唔敢講喀麥隆呢場可以好似另一支非洲隊南非咁，贏波出局攞個尾采，但至少都唔會3連敗咁失禮，「主勝」有2倍值得重槌支持。正因荷蘭已出線，今場一定會就住踢，加埋非洲隊嘅數糊能力有目共睹（睇見尼日利亞耶高保前日對南韓嘅近門失機，唔嚇死都笑死），所以呢場波怕且都唔慌多入球，1:1好路。文：戰鬥員A</p><p>今日貼士</p><p>星期四6喀麥隆勝[+1]<br>信心指數：★★★★★<br>註：5★最高</p></body></html>