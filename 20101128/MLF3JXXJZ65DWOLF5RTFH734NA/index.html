<html><header><meta charset="utf-8"><title>陳總復職　忠臣叛將高下立見王喜：我有運行　崔建邦：冇飯食</title></header><body><h1>陳總復職　忠臣叛將高下立見<br>王喜：我有運行　崔建邦：冇飯食</h1><p>無綫總經理陳志雲復職後風光再現，不少曾背棄陳總的人擔心被秋後算賬，曾屬「迷雲黨」的崔建邦在當日陳志雲停職時曾經主動疏遠，如今陳志雲復職，崔建邦馬上轉軚再度狂擦鞋，可見人情冷暖。</p><p>崔建邦擦鞋撈</p><p>前晚崔建邦到會展擔任珠寶小姐選舉的司儀，他表示未有見陳志雲，但有在msn上傾偈，崔建邦說：「呢件係今年收到最好嘅消息，聽聞佢同四大唱片公司傾緊，希望可以快啲搞掂，和氣完成。」談到前女友鄺敏慧有新男友，崔建邦又說：「我家都未有飯食，唔諗拍拖，過去有7個月冇收入，就算家工作量都大不如前。」似在出招撈。</p><p>王喜暗寸樂易玲</p><p>至於對陳志雲不離不棄的王喜則有運行，新劇明晚推出，昨日他收6位數字酬勞在元朗為一間男士美容修身公司剪綵，保持四萬笑容的王喜笑說：「如大家所寫我有運行，嚟緊希望可以再多啲工作，下個月已經排滿晒，要去加拿大又要返大陸。」身為陳總好友，王喜表示沒有聽過對方會辭職，對於樂易玲盛傳離職一事，王喜笑說：「輪住嚟，幾公道，不過主席都未出嚟講嘢，唔到我哋講！」</p></body></html>