<html><header><meta charset="utf-8"><title>Theresa預售寫真仆倒</title></header><body><h1>Theresa預售寫真仆倒</h1><p>傅穎（Theresa）將於書展推出寫真《AboutHer》，昨日她在旺角舉行寫真預售卡活動，名額200張，吸引過百fans排隊，排頭位的女fans更買下6張預售卡。Theresa派發預售卡和附送的T恤時，失重心仆向前面的簽名枱，幸得助手相扶，見她撫着手肘呼痛，又尷尬說：「好瘀呀。」</p><p>預告半裸</p><p>Theresa說：「寫真會有批相係影身體唔同部份，好似玩肢解咁，特別整咗200張當做預售卡。今次會出100本限量版附送相機帶，200本普通版送T恤。」對於沒法在書展搞簽名會，Theresa覺得可惜，她說：「喺書展搞方便好多，但要尊重大會冇辦法。我本寫真有性感，但唔係低俗、猥瑣同不雅，有輯露背相係着住牛仔裙上身冇着衫，我有歌手形象唔可以唔着衫，但又有只係着bra嘅相，原本公司唔想出街，但攝影師堅持要用。」　<br>採訪、攝影：魯萍</p></body></html>