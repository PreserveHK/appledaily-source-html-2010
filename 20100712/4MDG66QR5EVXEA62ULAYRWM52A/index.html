<html><header><meta charset="utf-8"><title>JessicaC.請索妹來港掃貨</title></header><body><h1>JessicaC.請索妹來港掃貨</h1><p>名模JessicaC.昨日到黃埔出席世界盃活動，前日出席活動時不慎露紅底的她，明顯小心很多，踢球時也不敢把腿提得太高，她說：「我怕怕，今日仲特別着咗兩條內褲，唔會再犯。」</p><p>讚妹妹上圍勁</p><p>雖然JessicaC.所接的沙灘排球電影尚未開拍，但她已急不及待計劃請家人來港出席首映，她說：「我已經買咗機票畀我兩個妹妹，等佢哋嚟一齊睇我齣新戲，到時佢哋會住我屋企瞓梳化。」JessicaC.更豪言妹妹在港購物的使費全由她負責。<br>會否介紹妹妹做模特兒？JessicaC.笑謂：「佢兩個一個18歲、一個20歲，喺紐約讀緊大學，但佢哋對model工作冇興趣。」說到妹妹身材，她即爆20歲的妹妹擁有豐滿上圍。<br>探訪、攝影：TamSinYi
</p></body></html>