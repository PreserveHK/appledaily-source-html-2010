<html><header><meta charset="utf-8"><title>minipro三代目　加QWERTY嘅玩具</title></header><body><h1>minipro三代目　加QWERTY嘅玩具</h1><p>小時候，你我都有收藏玩具嘅嗜好！女孩更愛擁有一套迷你私伙廚具、衣櫃等；大個女當然要升級，日前索愛X10就出到第三代，回憶上次mini以超迷你機身成熱話，而今集minipro更追加縮水版鍵盤，無小朋友嘅纖巧手指，別妄想用佢輕鬆收發訊息。<br><br>記者：陳國輝<br>攝影：王文忠<br>Model：Monnie@PureModels</p><p>橫直寫識別強</p><p>男仔用？唔係無可能嘅！若自認手指頭開始發粗，成日打字會㩒錯掣，奉勸一句，咪考慮minipro！此機Size大概係成年人手掌一半，至於厚度，雖新增QWERTY鍵盤，但同上一代mini比較，原來僅多1mm而已。<br>機身細，並不等於QWERTY在設計上有偷雞之嫌。鍵盤採用標準4行排列，仲㩒住Shift鍵，輸入0至9數字，同Blackberry或者帶鍵盤嘅HTC無乜分別。你亦可通過AndroidMarket免費單撈倉頡，打中打英，鍵盤代勞。唔識倉頡，將手機垂直，可打開手寫板，試玩一陣，雖然認字能力好強，但每寫一粒字，屏幕就停頓2-3秒，話唔定用到你發！</p><p>Androidv1.6極順</p><p>老實講，硬件規格好平凡，CPU採用QualcommMSM7227600GHz、相機500萬像素、屏幕得2.55"，相比同級Android手機，絕對比下去！但佢可用一字作辯護，就係「順」。第一款X10，經常被批評「速度慢、又窒格」，minipro雖採用舊系統Androidv1.6，但估唔到由Menu，揀歌、睇相，以至瀏覽網頁，流暢到你唔相信，唔覺有拖慢或窒格，可媲美HTC高階機款！更抵讚係唔使$3,000，以內置AndroidOS手機嚟講，買嚟入門玩就至啱。</p><p>機身Snap<br>驚甩色</p><p>呢排銀色掣睇落幾靚，但用耐咗隨時甩色。</p><p>插卡煩</p><p>SIM及microSD玩上下兩格，但要拆電先換到。</p><p>膠耳筒</p><p>跟機送膠膠哋全黑耳筒，腦場貨色靚過佢！</p><p>Profile
</p><p>系統：Androidv1.6<br>處理器：QualcommMSM7227600MHz<br>制式：WCDMA/GSM四頻<br>體積：90×52×17mm<br>重量：120g<br>屏幕：2.55"<br>通話時間：240分鐘<br>顏色：黑、白、紅<br>售價：$2,680</p></body></html>