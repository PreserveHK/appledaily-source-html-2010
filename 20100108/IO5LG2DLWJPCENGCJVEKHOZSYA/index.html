<html><header><meta charset="utf-8"><title>Lynn谷超級警鐘胸藐JessicaC.</title></header><body><h1>Lynn谷超級警鐘胸藐JessicaC.</h1><p>JessicaC.去年憑警鐘胸走紅，「城嫂」熊黛林（Lynn）最近忙於中、港兩邊走和拍攝電影，昨日Lynn出席其2010年頭炮活動時，催谷勁版警鐘胸，擺明向JessicaC.施下馬威，更明言不放JessicaC.在眼內，Lynn說：「我唔需要挑戰佢。」</p><p>熊黛林昨日在金鐘為西班牙名牌Loewe示範全新軟皮Napa系列，她穿上2010年新季低胸露背春裝，谷胸升cup，令人嘩然。熊黛林直認身材勁，她說：「都覺得勁，好靚！着呢條裙都嘥咗少少時間，做嘢OK，頭先行嚟時都要着外套。」<br>問Lynn怎樣變成警鐘胸？她說：「係條裙細咗一個size，先至有咁澎湃嘅身材。」是否挑戰JessicaC.？她聞言說：「我唔需要挑戰囉，係件衫細咗，先有pushup效果。」問可是由Ccup升到Ecup，她說：「冇咁誇。」那麼B升到D？她說：「唔答喇。」</p><p>唔敢問城城</p><p>問Lynn到底城城喜歡她A,B,C,D,E哪一cup？Lynn即害羞說：「唔好意思問男仔呢問題。」她謂自己心水是Bcup，因為人高，感覺勻稱一點。有記者讚她真材實料，Lynn說：「唔敢當，今次係2010年喺香港第一個job。」<br>提起早前聖誕節，Lynn透露和大班朋友慶祝，城城曾謂收到她送的朱古力，Lynn卻說：「冇送喎。」不過她謂跟很多人交換了禮物，部份禮物是日日用到，但她否認是內衣褲。<br>採訪：梁錦雯<br>攝影：陳慧安</p></body></html>