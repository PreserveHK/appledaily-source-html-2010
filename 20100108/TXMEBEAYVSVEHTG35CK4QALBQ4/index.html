<html><header><meta charset="utf-8"><title>劏大魚谷劇被彈欠環保Chilam：好矛盾，唔食好嘥</title></header><body><h1>劏大魚谷劇被彈欠環保<br>Chilam：好矛盾，唔食好嘥</h1><p>無綫新劇的贊助商早前在日本投得藍鰭吞拿魚王，昨日拜神儀式上特別安排一條價值67萬的藍鰭吞拿魚贈興，不過同時惹來環保組織批評鼓吹食用瀕危物種的風氣。張智霖直言若魚已劏好，不吃難免浪費。</p><p>無綫新劇《魚躍在冬季》昨日在電視城舉行開鏡拜神，除劇中演員如張智霖、謝天華、胡杏兒、劉松仁外，同場還有一條由日本訂購的藍鰭吞拿魚，隨即搶去眾演員的風頭。張智霖和謝天華更用身價達136萬的日本一吞拿魚王魚骱部份握壽司，不少人均希望一嚐魚王滋味，身穿壽司師傅制服的謝天華的手勢有板有眼，反而Chilam則面有難色。</p><p>信佛拒劏活魚</p><p>對於有環保組織批評食肆將藍鰭吞拿魚當宣傳工具，鼓吹食用，濫殺瀕危動物，Chilam表示有留意事件，他說：「本身都關心生態，但係日本餐廳喺香港開到成行成市，相信唔係一時間可以改變。我係佛教徒，平時都放生，唔可以接受要我劏一條活生生嘅魚，好彩劇中多數由師傅代勞，但係前幾日拍一場劏鱔嘅戲都搞到發噩夢。」問到Chilam會否因此而戒食魚生？他笑說：「我自己都好矛盾，我覺得既然條魚已經劏咗，唔食咪好嘥？不過我拍完呢部戲之後，對魚嘅要求都低咗，家唔會食魚翅。」
</p><p>天華籲勿捕鯨</p><p>天華也說：「保護環境應該由細做起，有時啲嘢唔可以去得太盡，好難要全人類淨係食蔬果，所以大家應該有節制，反而覺得家最先係停止捕鯨，因為鯨魚嘅數目已經好少。」贊助商壽司店的老闆Ricky（鄭威濤）說：「我哋係支持環保組織，而且亦接受不同嘅意見，喺我哋立場只係將美食帶畀顧客，如果日本同香港政府禁咗嘅話，我哋唔會再投，一定會奉公守法。」<br>採訪、攝影：何慧斯</p></body></html>