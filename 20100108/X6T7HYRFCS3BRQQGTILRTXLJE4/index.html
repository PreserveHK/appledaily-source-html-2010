<html><header><meta charset="utf-8"><title>窩輪搏擊：利豐試頂　敲18482 - 俊樺</title></header><body><h1>窩輪搏擊：利豐試頂　敲18482 - 俊樺</h1><p>花旗股市喺高位窄幅上落，美元回軟，油價同金價繼續升，睇技術走勢，油價去到88-90美元才會有較大阻力，金價就啱啱反彈，仲可以睇好。<br>港股噚日高開低收，回吐147點收市，50日線喺21972，就算繼續調整，呢個水平都應該守得住。港股暫時會係上落市，以炒個別為主，可留意強勢股。<br>利豐C輪18482：利豐（494）昨收33.25元，升1.3%。呢幾日成交增加，噚日升破50日線，短線有機上試36元，破位睇38元，可以諗吓隻C輪18482。<br>隻輪現價63仙，2010年7月26日到期，行使價30元，溢價9.1%，引伸波幅50.1%，有效槓桿3.5倍，正股見38元，18482睇97仙，正股跌穿31.20元，就沽咗隻輪止蝕。<br>俊樺</p></body></html>