<html><header><meta charset="utf-8"><title>愛丁堡未變白色恐怖　靚到Warm入心</title></header><body><h1>愛丁堡未變白色恐怖　靚到Warm入心</h1><p>香港人一直夢想的白色聖誕，向來只能遠走歐洲實現！諷刺的是今年聖誕太白色恐怖了……好彩好彩，我是11月下旬到愛丁堡，冷但未見雪，當時嘆可惜，現在則珍惜自己能提早過了一個好warm的傳統聖誕！<br><br>記者、攝影︰吳美美<br>鳴謝︰維珍航空、VisitBritain英國旅遊局</p><p>真人吊上樹頂做裝飾！</p><p>由愛丁堡回來，明白晒！終於知道點解有人寧願捱貴機票貴酒店，都要飛往歐洲度聖誕，以前肯定笑人媚外崇洋大把錢，家陣先明有啲錢點都要俾人賺，救命！在愛丁堡親身體驗過攞正牌的快樂聖誕，我諗，我返唔到轉頭啦！就算香港商場搞到個大門口又金又銀又煙花，節日氣氛依然一直淡，無計，鼓吹落力消費多過慶祝節日的動機太明顯，大家搵時間排隊買潤手霜多過佈置聖誕裝飾，純粹MerryX'mas？諗你都唔好諗。<br>請唔好誤會小記力撐的愛丁堡過聖誕，會幾咁特色花巧，人哋講的是傳統，只不過今年有特備環節點綴一下。人家的聖誕都是提早一個月前已做足準備，今年11月25日，是他們聖誕樹亮燈儀式、德國傳統market及HighlandVillageMarket（至明年１月４日）齊齊倒數聖誕日子，其實仲有好多活動排住隊，例如扮聖誕老人齊齊跑圈等，好可惜小記第二日要走啦！<br>算啦，珍惜眼前最重要。年年位於TheMound的聖誕樹都會有亮燈儀式，但今年背後有深層意義，它原是挪威HordalandCountyCouncil送給愛丁堡的禮物，以象徵由二次大戰開始兩地之間歷史與文化的聯繫，2010年正好是25周年紀念。<br>5時15分亮燈儀式開始，但之前已聚集成班愛丁堡人上山觀禮，最矚目一part當然係八位仁兄一路由山腳奏樂至山頂，繼而再吊至樹頂，仲一路奏樂一路表演「單槓」，突然藍光一着！煙花一爆！禮成！
</p><p>a　位置︰TheMound,Edinburgh<br>備註：聖誕樹活動至12月底</p><p>食食食!朱古力辣椒</p><p>同成千上萬的市民逼完後，肚餓是必然現象，仲唔橫掃德國傳統market(b)擦小食咩！入夜後越來越多人，排隊排到我好肚餓呀！我的搵食路線圖是︰</p><p>熱選1︰X'masBallchen約$30</p><p>熱選2︰KASE約$42</p><p>熱選3︰FiredPunch約$60</p><p>熱選4</p><p>玩玩玩!企鵝陪溜冰</p><p>有嘢食有show睇，又點會無得玩呢？隔籬的HighlandVillageMarket(c)及山下面都有機動遊戲、溜冰等俾你玩，憑心講句，自命要玩機動遊戲玩到XGAME嘅人千祈唔好嚟，怕你見到兒童適宜的遊戲感失望，摩天輪、飛天韆鞦、咖啡杯，擺明就是要你童真回歸，乜唔係細個時過聖誕係最開心嘅咩？</p><p>特備環節︰任食吉百利
</p><p>呢間小屋係吉百利朱古力推廣「Wishes」活動，可以入內任食朱古力之外，仲可以畫出心目中設計，無意思逼你捐錢，但出嚟後都用$24買了兩個慈善限量版星形朱古力。</p><p>MerryChristmas</p><p>溫馨提示：往愛丁堡或英國前，可以上網到 http://www.visitbritainshop.com睇吓，呢度有百多種有關旅英時用到的產品和資訊，如今次我成日坐的觀光巴士等。 </p><p><br>TravelMemo</p><p>持BNO或特區護照毋須簽證。英國領事館：29013000<br><br>乘維珍航空由香港經倫敦往愛丁堡，經濟客位來回機票由$7,340起。維珍航空︰ http://www.virgin-atlantic.com </p><p><br>1英鎊（GBP）約兌12港元（文中價錢已折算港元）<br><br>240V，三扁腳插座</p><p>英國愛丁堡<br><br>下周有雪，0-5℃</p></body></html>