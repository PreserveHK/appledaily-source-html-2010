<html><header><meta charset="utf-8"><title>籃FUN籃解：山貓G華萊士傳被清洗</title></header><body><h1>籃FUN籃解：山貓G華萊士傳被清洗</h1><p>米高佐敦怒炒布朗教練後，山貓睇嚟都避唔到大地震，首位被清洗目標，就係前鋒G華萊士（圖）；據聞佐敦都以佢同中鋒迪奧普做籌碼，交換拓荒者嘅老牌控衞安祖米拿同中鋒甘比。之前已經有傳佐敦想換快艇嘅白朗戴維斯，咁心急想搵控衞，當初就唔好放走費頓啦。</p></body></html>