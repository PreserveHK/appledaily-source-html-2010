<html><header><meta charset="utf-8"><title>鄺美雲億元珠寶賀壽</title></header><body><h1>鄺美雲億元珠寶賀壽</h1><p>鄺美雲昨日48歲生日，晚上在沙田馬會廂房開派對招待近200位親友慶祝，Cally帶同愛犬Cash及Euro現身，Cash穿上黑色踢死兔禮服，Euro則以一身紅彤彤聖誕造型出現，相當搞鬼，Cally穿上陳華國為她度身設計的黑色絲絨低胸高衩晚裝亮相。<br>Cally身為圈中富婆，是夜以綠寶鑽石頸鏈、耳環及戒指配襯晚裝出現，單是頸鏈就有6粒綠寶，如珍寶珠大，估計合共約有200多卡，鑽石戒指則估計過10卡，還有珍珠手鏈，閃爆全場。</p><p>Cash當Mr.Right</p><p>問到首飾總值是否過億？Cally笑笑口說：「唔講，我自己都冇去計。」不過粗略估計總值隨時過億。談到生日願望是否想找到心中Mr.Right？Cally說：「健康最緊要，至於Mr.Right，我已經搵到。」隨即指向旁邊的Cash。張敬軒和傳斷背情的關智斌（Kenny）先後到場。問到軒仔聖誕如何度過，是否跟Kenny一同慶祝？軒仔說：「今晚咪同Cally過，我冇諗住同佢交換禮物，或者睇吓佢有乜表示先。」<br>採訪：顏英儀<br>攝影：陳順禎</p></body></html>