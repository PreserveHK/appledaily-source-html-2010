<html><header><meta charset="utf-8"><title>羅傑承搞K場秘密武器係張枱</title></header><body><h1>羅傑承搞K場秘密武器係張枱</h1><p>早排同大家預告咗，Neway一家獨大嘅局面將會由今個月起改寫，因為羅傑承（圖）會殺入K界，而羅生仲同華華講，除咗四大唱片公司啲歌，佢仲會有啲「秘密武器」同對家爭一日長短。「秘密武器」係咩？今日終於揭曉！原來羅生搵咗Microsoft幫手，將最頂尖嘅雲端技術帶入佢間新卡拉OK「RedMR」，即係有乜玩？聽聞最特別係每間房嗰張用咗Microsoftsurface技術嘅枱，設有multi-touch嘅桌面技術，可以畀大家點歌、玩骰盅，同埋放杯飲品上去，仲可以知道杯嘢有咩成份，而唔唱歌嘅，房內會有Xbox360Kinect招呼你……唔知Neway薛公子點睇呢？</p></body></html>