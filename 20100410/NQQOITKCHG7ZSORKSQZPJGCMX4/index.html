<html><header><meta charset="utf-8"><title>太陽計劃　反膠煲金超</title></header><body><h1>太陽計劃　反膠煲金超</h1><p>正籌備今季夏天的Wardrobe，頓然想起久違了的太陽眼鏡。無論你份人幾咁LowProfile，唯一希望帶點浮誇的，就是面上一副黑超。近年懷舊烏蠅膠框鏡雄霸了黑超界，熱潮似乎開始逆轉，今季由VictoriaBeckham、RafSimons、AlexanderWang以金屬元素、AviatorStyle帶頭玩破格，這個夏天，想低調都幾難！<br><br>記者：葉雪芯<br>攝影：伍慶泉<br>Model：Paris.M@ModelManagement<br>Hair&amp;Makeup：PhyllisKwok</p><p>AlexanderWang八十後有火</p><p>成咗名，又確實係你想點就點，點石成金都無問題。碧咸嫂夠自我玩黑超金屬潮，未算最絕，點都唔夠AlexanderWang咁我行我素。今季AlexanderWang推出的黑超鏡系列，搵來就連碧咸嫂都情迷的跨界別太陽眼鏡潮牌LindaFarrow合作，全鏡框用磨砂金屬製造，真材實料好墜手！最破格就係設計方面，以Cat-eye貓眼做設計靈感，形狀尖端拉長，起晒角，呢位八十後果然有火！</p><p>碧咸休戰阿嫂出頭</p><p>世界盃無緣見黃金右腳碧咸一面，但有碧咸嫂VictoriaBeckham日日蒲頭補番數。的確碧咸嫂從來都不甘心坐後備席，下下都要自己親自落場踢埋一份先開心，辛苦搞個Brand出來，又點會情願季季跟人口水尾玩舊Trend。今季就一口氣推出六個系列的太陽眼鏡，一反全膠框潮流，重玩「金絲鏡」，加入了不少金屬元素。睇得出Victoria應該係貴精不貴多的人，六個系列都只推出一兩個款式，每個系列的設計都完全不同，襯起衫上嚟都可以有唔同配搭。值得一提的是今季Victoria搵來同鄉著名英倫眼鏡牌CutlerandGross合作，所有鏡框於意大利全人手製造，每個框都融合VictoriaBeckham的「V」標誌，話晒自己牌子，幾張揚都得啦！</p><p>RafSimons飛機師遮陽</p><p>前文提到的LindaFarrow，不嬲係黑超界紅人，比利時六子之一WalterVanBeirendonck、VeroniqueBranquinho和MatthewWilliamson都係上季剛剛合作完。RafSimons梗係唔執輸，上季合作過後今季繼續碼到實玩多鋪。烏蠅鏡玩到悶，今季主打飛機師AviatorStyle，設計繼續簡約、冷漠、黑白，鏡框輪廓分明，線條強烈，配合螺絲及金屬裝飾，型格硬朗。</p><p>Ray-Ban迷戀紐約地鐵</p><p>今季每牌不是「棄膠取金」，便是走飛行路線，AviatorStyle太陽眼鏡代表Ray-Ban在2010年反而有另一重任，就係要彩爆！今季推出的RarePrints系列，分為三大原創主題，包括Flowers（花形圖案）、Subway（紐約鐵路圖）、Mania（文字）及Stripes（條子）。Flowers系列將多色圖樣印於鏡框內側，其中重頭作是Subway系列，將紐約地鐵的局部地圖結合到眼鏡設計之上，這一紐約地鐵地圖設計仲拎埋正式授權。不過愛虛榮之人肯定會鍾情Script系列，鏡框內側印上細尺寸的Ray-Ban標誌，咁多個Logo，除番開百零蚊就有個「Ray-Ban」，唔使戴Aviator鏡都開心到飛天。</p><p>p.溥儀眼鏡（25221288）<br>g.Glasstique（27304388）<br>l.LensCrafters亮視點（27353311）</p></body></html>