<html><header><meta charset="utf-8"><title>言中有物：些軍回勇博炒甲組仔 - 吾中</title></header><body><h1>言中有物：些軍回勇博炒甲組仔 - 吾中</h1><p>記得當年睇《戀愛世紀》真係覺得松隆子令人眼前一亮，佢唔算靚，但就好識做戲，又可愛，同木村演活咗一對歡喜寃家。點知到咗《律政英雄》，雖然終於等到木村再同松隆子再做一對，但松隆子喺套戲入面嘅造型，真係唔敢恭維，我仲以為木村搞緊姊弟戀㖭！不過，終於喺新片《櫻桃與蒲公英》入面，松隆子有回勇表現，佢周旋於3個型男淺野忠信、妻夫木聰同堤真一之間，好識做戲之餘，成個人靚晒，充份表現女性成熟美，第二女角嘅廣末涼子直情冇得比。<br>講起回勇，最近易帥嘅蘇超球隊些路迪亦都表現回勇，喺前球員連儂帶領下，球隊醒神咗唔少，完全返晒嚟，喺星期六嘅蘇足盃只係迎戰甲組仔羅斯郡，直取[-1]嘅些路迪「主勝」。<br>吾中<br><br>讓球主客和：些路迪勝[-1]<br>心得：些路迪返番嚟<br>近5場往績：WLLWW</p></body></html>