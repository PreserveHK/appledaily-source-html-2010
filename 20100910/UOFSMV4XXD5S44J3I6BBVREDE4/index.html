<html><header><meta charset="utf-8"><title>窩輪搏擊：越地成交異動　22816有得諗 - 俊樺</title></header><body><h1>窩輪搏擊：越地成交異動　22816有得諗 - 俊樺</h1><p>花旗股市假後復市打斷咗之前嘅升勢，但前晚已經企穩，道指反覆升46點收市，技術上係造旗形態，道指稍後有機上試10600。<br>港股走勢差唔多，雖然內地股市回落，但係噚日恒指仍有78點進賬，都係伺機上試阻力嘅格局，成交維持喺600億樓上，炒個別嘅氣氛依然幾好，航空板塊整體轉強，大隻股最省鏡嘅要算農業銀行（1288），大成交創新高。<br>越地C輪22816：越秀地產（123）噚日報收1.90元，升1%，幅度雖然唔算大，但係成交就顯著增加，暫時喺條250日線附近徘徊，炒上睇2.20元，可以諗吓隻C輪22816。<br>隻輪現價25.5仙，2011年1月28日到期，行使價1.85元，溢價10.8%，引伸波幅51.5%，槓桿率7.5倍（有效4.4倍），正股升上2.20元，22816睇46仙，升幅8成，正股跌穿1.80元就沽咗隻輪。<br>俊樺</p></body></html>