<html><header><meta charset="utf-8"><title>青心直說：按摩之城主席之會 - 胡孟青</title></header><body><h1>青心直說：按摩之城主席之會 - 胡孟青</h1><p>超人赴按摩之城，獲城中主事人按得鬆毛鬆翼，「四萬」而歸，在港未致於滿城風雨，但引起廣泛討論、揣測卻是不爭事實。與肥孫及兆富在電視節目中討論，只覺超人地位超然，但胡主席、李超人世紀「單獨」會晤，箇中因由及動機仍未談得出個結論來。<br>經濟特區30周年，超人獲邀在慶典發言，被指「大細超」可以理解。但細心分析，超人作為最大外資股東的鹽田港，晉身世界數一數二吞吐量最高港口，而且他生意瓣數多且瓣瓣跳得出鯉魚門，能夠獲邀發言，倒是不難理解。<br>關鍵是6分鐘胡、李會面，到底老練的中央「搞邊科」？胡主席講話中，有兩句令人印象深刻：<br>一、「不管時間長短，我總是要見一見李先生，跟李先生聊一聊」；<br>二、「希望李先生繼續發揮影響力，為粵港深合作，保持香港繁榮穩定及國家改革開放作更多貢獻」。<br>聽過胡主席的說話，巨賈心傷，百姓心慌，亦換來「李嘉誠惡晒」、「胡總厚待李嘉誠」的評論。話明超人，地位當然超然，武功固然高超，但中央也非儍仔，明知事後議論紛紛，又豈會高調向超人「擦鞋」呢？</p><p>解讀胡主席講話</p><p>既然百思不得其解，倒不如來個逆向解讀，將胡總兩句重點，來個語調大改裝，猜測背後的含意。<br>一、「誠哥，我好忙o架，冇咩時間，但點都好，我一早通知手足，要搵你嚟聽我講兩句」；<br>二、「我知你威，有幾把炮，但為國家、為香港、為港深合作，你睇路呀，識做先得」。<br>有冇留意電視片段，言笑晏晏的超人最早睇錶以圖及早鬆人。「死，內地囤地有我份，香港發水樓我最威；高價投地兼開盤，我都有，但香江弟兄偏偏聽我支笛」（純屬虛構，如有雷同實屬巧合）。<br>這一刻，也許超人亦未必諗得通，但我跟自己自圓其說，已經海闊天空。你會問，青姐，你癲咗呀！非也，胡李之會，既然是中央打亂章，不按常理出牌，我天馬行空，按另類思維作結論，未必不可行。<br>胡孟青<br>獨立股評人</p></body></html>