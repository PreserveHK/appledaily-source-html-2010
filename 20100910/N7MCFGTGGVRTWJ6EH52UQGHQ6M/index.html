<html><header><meta charset="utf-8"><title>F-Secure勁送$153,000　手機電腦雙驗毒</title></header><body><h1>F-Secure勁送$153,000　手機電腦雙驗毒</h1><p>校園驗毒引起社會關注，但手機、電腦驗毒，你又有無關心？講緊係芬蘭老牌F-Secure防毒軟件，今日將聯同《蘋果》送出超級大禮——90張F-SecureVIP卡，總值$153,000！無論你用緊智能手機，抑或每晚玩電腦煲Games，答啱問題、勝出遊戲，呢份獎品就到你手！<br><br>記者：陳國輝<br>攝影：陳陶鈞<br>Model：Fi@Fame</p><p>玩手機　小心骷髏頭</p><p>咩叫電腦病毒？如果喺你常識中只識「木馬」，咁你可能要惡補吓！F-Secure區域總監阿Sam話：「自從Smartphone普及，病毒定義比以前闊好多，就連手機用家亦可能喺毫無防範意識下，被人惡意用SMS轟炸、盜取個人資料，最壞更可能搞到你手機畫面變黑，或Icon變晒骷髏頭！」<br>呢款專針對Android及Symbian智能手機嘅MobileSecurity6，特別加入遙控鎖機及遙控刪除兩項分唇。假如手機不在你身邊，你可用另一部手機輸入密碼，然後將手機內所有功能鎖住，以防止SMS、相片或影片被其他人查看；若然真係咁黑仔遺失手機，就直頭可以用遙控刪除功能，Delete晒手機內所有資料，就算俾人執到，都唔怕個人資料外洩嘛!</p><p>玩電腦　提供家長指引</p><p>除咗智能手機需要防毒，當然唔少得電腦版InternetSecurity2010。分唇同MS6有所分別，事關大部份Desktop屬於家用，唔似手機咁跟身，所以並無提供遙控防盜功能。反之，無論家用機或者Notebook，好多時小朋友都會用，F-Secure就為此特別加入家長指引，你可過濾特定內容，甚至為小朋友設計上網時間表。另外，InternetSecurity2010仲會喺搜尋網頁（例如Google）時預先過濾內容，佢喺條Link隔籬會有提示o架，夠晒貼心。</p><p>獎品：F-SecureVIP卡<br>名額：90個<br>價值：$1,700<br>包含12個月免費版MobileSecurity6（1部手機用）、InternetSecurity2010（5部電腦用）<br>查詢： http://www.f-secure.com/en_HK/ 
</p><p><br>遊戲篇<br>選擇題</p><p>1.	以下邊一項好可能係經手機傳播嘅病毒？<br><br>A.SMS被不斷轟炸<br>B.畫面Icon變做骷髏頭<br>C.以上皆是<br><br>2.	MobileSecurity6唔支援以下邊類型手機？<br><br>A.SymbianPhone<br>B.AndroidPhone<br>C.iPhone<br><br>3.	根據F-Secure所講，現時全球每日約新增幾多隻病毒？<br><br>A.600<br>B.6,000<br>C.60,000</p><p>考眼光</p><p>試估Model手中試管，共注入幾多毫升清水？<br>（貼士：唔超過20毫升）</p><p>參加辦法</p><p>1.	參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br><br>2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.	答中所有問題而又最早傳真**的頭90名參加者，各得到F-SecureVIP卡一張。<br><br>4.	如沒有參加者答中全部問題，則以答中最多問題及傳真時間**最早者可獲獎。<br><br>5.	得獎者將有專人通知。<br><br>6.	為公平起見，《蘋果日報》及F-Secure員工、家屬不得參加是次遊戲。<br><br>7.	《蘋果日報》對賽果保留最終決定權，參加者不得異議。<br><br>8.	所有獎品之保養由獎品供應商負責，《蘋果日報》概不負責。<br><br>*	參加表格上之姓名須與身份證相同，否則將被取消資格。<br>**	以本報傳真機所顯示的時間為準。<br><br>‧必須憑報紙上的參加表格才可以參加遊戲。</p></body></html>