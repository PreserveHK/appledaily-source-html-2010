<html><header><meta charset="utf-8"><title>隔牆有耳：CCTVB獲內地部門優待 - 李八方</title></header><body><h1>隔牆有耳：CCTVB獲內地部門優待 - 李八方</h1><p>國家主席胡錦濤喺深圳單獨接見長實集團主席李嘉誠，事前不漏半點風聲，唔少傳媒都係採訪前先知道有此會面。<br>據聞唔少本港傳媒都俾當日嘅採訪安排激到紮紮跳，事關內地部門除咗對同聲同氣嘅鳳凰衞視情有獨鍾，同時對無綫眷顧有加，其他本地傳媒都冇機會獲內地有關部門「特邀採訪」胡李會，連被稱為「香港中央台」嘅亞視都不獲寵幸。事後多得鳳凰衞視公開「胡李會」片段，其他傳媒先至有片用。其實無綫有CCTVB之譽，名正言順享受特別對待，旁人眼紅都無可奈何。其實最唔抵應該係新城電台，話晒係超人電台，冇理由不能記錄歷史性場面。
</p></body></html>