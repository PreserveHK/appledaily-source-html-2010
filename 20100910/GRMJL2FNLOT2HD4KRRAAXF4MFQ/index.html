<html><header><meta charset="utf-8"><title>入元朗睇騷感動焦媛思琦首踏台板演舞台劇</title></header><body><h1>入元朗睇騷感動焦媛<br>思琦首踏台板演舞台劇</h1><p>原來楊思琦是一個舞台劇迷，為了追尋熱愛，不惜走遍香港各區，就算遠至元朗，也拿着地圖開車尋找目的地欣賞舞台劇，其中焦媛的演出她更是不會錯過，此番熱誠感動了焦媛，遂邀請思琦演出舞台劇《情場如戰場》，讓思琦獻出第一次。</p><p>最近楊思琦接受焦媛邀請演出舞台劇《情場如戰場》，本月22日開始在上環文娛中心一連演出15場。原本大家風馬牛不相及，思琦也從來沒演過舞台劇，何以會有這次合作機緣？</p><p>焦媛讚難得純真</p><p>焦媛日前接受訪問說：「大家之前冇接觸過，但思琦成日嚟睇我做舞台劇，仲知道佢特登入到元朗睇我齣《野玫瑰》，唔識路睇住地圖開車入元朗搵，佢拍戲咁忙，如果唔係好鍾意舞台劇，一定唔會咁有心，所以我就主動搵佢合作。」<br>在短短個多月的綵排相處下，焦媛對思琦更是讚不絕口，她說：「可以用出淤泥而不染嚟形容佢，喺娛樂圈呢個大染缸，佢仲保持到一份純真，呢樣好難得。」
</p><p>自嘲行路似隻蟹</p><p>同場的思琦則謂感覺像多了個大姐姐，她說：「佢好似姐姐咁提我好多，我好鍾意睇佢演舞台劇，企喺台上已經好有吸引力，尤其係唱歌跳舞部份，聽到話搵我演真係開心都嚟唔切。」<br>第一次演舞台劇，思琦心情難免緊張：「第一次做舞台劇，心情真係又興奮又緊張，初初排戲時感覺自己行步路都好似隻蟹咁，加埋有好多唱歌跳舞場面，全部係70年代歌曲，總共有30幾首，我只有冲凉時至會唱吓歌，有啲音都唱唔準，家跟老師學唱歌，掌握到點樣運氣去唱，另一個挑戰係忍笑，因為呢個係喜劇，對白好惹笑。」<br>採訪：魯萍　攝影：林德雄</p></body></html>