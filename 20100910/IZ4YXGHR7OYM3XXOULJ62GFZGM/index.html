<html><header><meta charset="utf-8"><title>法拉戴牙套無礙親熱
</title></header><body><h1>法拉戴牙套無礙親熱
</h1><p>陳法拉昨日於尖沙嘴出席矯齒活動，戴上透明牙套的法拉，表示未入行前也試過以鋼線箍牙，其後因入行中途放棄，她說：「之前因為生智慧齒，逼到其他牙開始移位，所以家要再箍，不過今次就好方便，而且拍劇都可以戴住。」法拉自言戴牙套多月以來，與男友親熱也不需除下，問到男友可有投訴不習慣？，她說：「呢啲你哋問佢喇！」</p><p>自認天然人</p><p>對於有指法拉樣貌與當年選美時不同，惹來整容嫌疑，法拉說：「入行前係肥少少，家拍劇辛苦咪瘦咗，我笑同唔笑係兩個樣，如果笑同唔笑都一個樣就真係整過喇，好彩我身邊認識嘅人都係天然人。」<br>採訪：EddieWong<br>攝影：PangChungYun</p></body></html>