<html><header><meta charset="utf-8"><title>奧地利黑白雙煞　0-100km/h唔使3秒</title></header><body><h1>奧地利黑白雙煞　0-100km/h唔使3秒</h1><p>來自日本與意大利兩國的靚車，可謂最為人受落；不過奧地利出產的KTM，同樣迷倒不少鐵漢麻甩蠢蠢一試。其中麾下的超跑RC8及RC8R，外形靚絕不在話下，直路火辣誘人，一副V2偈更令0-100km/h少於3秒！難怪騎開日本車的車主也變節，改投向RC8R懷抱。<br><br>文：阮小天<br>攝影：梁細權</p><p>要搵一個形容詞描述RC8車系的裏裏外外，三個字－－「戰鬥格」。先說外形，不用畫公仔畫出腸，都知道這對孖公仔是SuperBike，順滑流線車身的Fairing，再撻着車頭燈，引擎聲沸騰，猶如狂牛，令一眾愛速度的鬥士引頸以待。極速的來源，自然拜一具高扭力的四衝水冷DOHC8活瓣V形雙汽缸引擎所賜，RC8只消3秒內便可達100km/h，而升級的R版更是在究極上再鑽研，將缸徑擴大了2mm，排氣量由1,148cc增加至1,195cc之餘，馬力更暴升至170ps！波箱亦經調校，轉波更順滑無阻，絕對是一部人間兇器。當然，有好的爆發力，也要有周邊支持，制動方面，320mm大碟加上放射式卡鉗，給車主最強支援。另外，其車身使用的是編織式鋼管車架，相比之下更輕巧與穩定，而其可調式座高設定，更能由805mm升至825mm，讓玩家坐得更貼車身，減底風阻之餘，亦更容易落彎。</p><p>升呢R版大不同</p><p>R版主眼鏡位用上CNC切割，比起普通版的剛性更強。</p><p>R版的DLC避震Ford腳，更輕更堅硬，更用上Marchesini鍛軨。</p><p>普通版用上黑色車架，R版才使用橙色車架，配黑色車身！</p><p>暴走初體驗</p><p>是野馬還是好馬，還得看車主是否「優秀騎師」。騎開Z1000的子斌，當屬電單車中的大玩家。講求細緻賽車感的他，為何會豪花三十萬（連改裝）購入RC8R追尋剎那快感？「Z1000唔係唔好，直路都夠爆，不過自己鍾意玩大帽山山路，所以特別着重入彎性能。相比之下，揸住佢真係好爽，首先182kg車身較輕，比日本車左右劈彎更靈活，而且最大扭力去到12.5kgm/8,000rpm，頭段爆得好厲害，低扭亦強勁，真係一架好車。新車返嚟我已急不及待上馬，而我就建議換喉同升高腳踏，要用到架車盡，錢係唔能夠慳o架。」</p><p>KTMRC8R1190　黑</p><p>排氣量：1,195cc<br>馬力：170ps/10,250rpm<br>扭力：12.5kgm/8,000rpm<br>售價：$218,000</p><p>KTMRC81190　白</p><p>排氣量：1,148cc<br>馬力：155ps/10,000rpm<br>扭力：12.2kgm/8,000rpm<br>售價：$178,000<br><br>查詢：力滙（23200399）</p></body></html>