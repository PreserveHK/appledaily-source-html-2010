<html><header><meta charset="utf-8"><title>型爆蛤乸衣</title></header><body><h1>型爆蛤乸衣</h1><p>BB仔衫多數走可愛路線，但有時都想佢型啲。前日同好姊妹去尖沙嘴利時Shopping，經過專賣型仔童裝嘅OZCOMMAKIDS，一眼就畀我見到呢件啱初生至3個月大嘅黑色蛤乸衣，細細件已經夠得意，心口嗰個金奶嘴Print真係好鬼型！於是我又忍唔住手買咗嚟送畀姊妹個初生B仔做禮物啦！<br><br>查詢：39042040<br><br>闊太</p></body></html>