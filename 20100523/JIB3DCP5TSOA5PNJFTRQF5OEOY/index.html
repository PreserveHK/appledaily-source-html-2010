<html><header><meta charset="utf-8"><title>一周兩件：第一上海防風力強 - 錢雋</title></header><body><h1>一周兩件：第一上海防風力強 - 錢雋</h1><p>第一上海（227）股價話咁快跌近1年低位，先睇位博轉反彈。第一上海經過呢期股價勁插，貼近1年嘅「長城鋼價」1蚊水位，9RSI跌到得番12，兼且背馳，而唔計任何資產重秤因素，現價嘅NAV折讓擴大到40%，相對其他有紅色證券股，平咗一大截。又第一上海最新手頭現金8.28億銀，借貸講緊得1476萬銀，淨現金高達8億銀。<br>港股橫風橫雨期，第一上海呢家超級現金牛，應該有一定嘅防風力。再講，第一上海除咗主打香港證券業，亦兼備埋內地B股證券業，祖國股市經呢輪調整，中長線睇，肯定好景兼跑贏好多外圍股市，第一上海未來收益增長，應該更上層樓，係長線要實對象。呢轉吼實1蚊低位，先兜一轉，博升30%到1.3元，未有耐上到NAV1.9元。</p><p>金威啤吼位炒一轉</p><p>金威啤酒（124）呢期一樣係狂插對象，日線圖9RSI跌到得番12，超賣到痹。仲要咁睇，金威啤PB0.8倍，喺酒品類股份當中，金威啤最抵買。又金威啤09年度啱虧轉盈，照計，隨住祖國經濟回穩，加埋今年又有世界盃效應，集團本年度應該繼續穩賺，業績唔成問題。呢轉吼住1.25元博反彈，博金威啤升番上密集區1.5元，潛在回報率20%，有魚有肉。<br>錢雋</p></body></html>