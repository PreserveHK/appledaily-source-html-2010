<html><header><meta charset="utf-8"><title>Wyman紅衣賀41歲</title></header><body><h1>Wyman紅衣賀41歲</h1><p>潮人黃偉文（Wyman）前日（21日）41歲生日，一班圈中好友於西半山的私秀菜館為壽星仔搞生日party，陳奕迅（Eason）、徐濠縈、薛凱琪及容祖兒（Joey）等一班圈中好友都畀面出席，適逢前晚長洲舉行搶包山，一班好友為Wyman準備了迷你包山生日蛋糕賀壽。</p><p>獲Eason贈錶</p><p>Wyman表示今年生日已經切了五個蛋糕，前晚他穿上紅衣出席生日會，他在電話訪問中說：「呢套衫係半年前fashionweek訂，不嬲紅色唔係太利我，不過生日嗰日打麻雀反而贏錢，生日願望都係身邊朋友個個身體健康，年年可以搞生日會。」至於禮物方面，他說：「Eason送咗個錶盒畀我，可能我寫咗首《陀飛輪》畀佢，不過就未收到Joey份禮。」<br>採訪：顏英儀</p></body></html>