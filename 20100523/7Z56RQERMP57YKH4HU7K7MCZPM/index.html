<html><header><meta charset="utf-8"><title>關仁隱事：「零零柒」教仔Cool到震 - 關仁</title></header><body><h1>關仁隱事：「零零柒」教仔Cool到震 - 關仁</h1><p>今年娛樂圈都算旺丁，好多藝人都急急開枝散葉，當中最巴閉嘅莫過於「零零柒」，佢嗰一家愛生事家庭，一舉手一投足都零舍不同凡響，特別多人留意，添丁咁大件事，自然又成為大家茶餘飯後嘅焦點。</p><p>BB繼續喊</p><p>零零柒一向自我，嚴格要求自己型英帥靚正之餘，連教仔方法都與別不同。<br>BB仔梗係成日都會喊扭計，話說當年第一次做老竇嘅零零柒一見個BB喊就好認真咁同BB講：「Hey,youareaman,don'tcryanymore！」<br>嘩！佢身邊朋友聽到時個個都O晒嘴，BB得嗰幾個月人仔，點識聽你講大道理啫，BB梗係繼續喊啦！<br><br>Textby　關仁</p></body></html>