<html><header><meta charset="utf-8"><title>消費blog：LG智能手機大玩66吋投影</title></header><body><h1>消費blog：LG智能手機大玩66吋投影</h1><p>家啲智能手機越出越刁鑽，出埋投影功能真係唔到你唔服，好似韓國品牌LG啱啱推出咗部LGGW825v大玩66吋大投影，用手機影完相、拍埋片，即刻變身家庭影院去片。<br>LG公關姐姐Veronica話，手機配有500萬像素嘅CMOS鏡頭同LED閃光燈，可以連環拍攝、超廣角及畫框拍攝等，又可以拍攝影片。影完相、拍埋片，唔單止可以喺3.2吋觸控屏幕欣賞，透過跟機嘅可拆式微型投影機播放，仲更加震撼。</p><p>全套售4980元</p><p>微型投影機長闊高只有71.3×52.3×17.1毫米，重50克，用嗰陣只要將手機電池蓋拆出，把投影機套入個蓋位就用得。投影解像度雖然只有480×320像素，但勝在夠方便，隨時播相播片。部機支援唔同嘅影片檔案格式。投影影像尺寸由12吋至66吋不等，都幾犀利。<br>手機本身配有QWERTY鍵盤，預載手寫板、注音、倉頡等輸入模式，採用WindowsMobileR6.5Professional操作平台，內置多種文書處理及網絡軟件，支援Wi-Fi、HSDPA、GPS全球定位系統。內置埋GooglePackage，可以直接載入YouTube、GoogleMap、Gmail等。機價都唔平，成套4,980元。<br>電郵：mailto:shoppingjing@appledaily.com</p></body></html>