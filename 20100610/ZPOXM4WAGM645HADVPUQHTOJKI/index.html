<html><header><meta charset="utf-8"><title>迷你女車神甩尾泊位</title></header><body><h1>迷你女車神甩尾泊位</h1><p>成日聽人講三歲定八十，真係唔好唔信，我爆偈哥細細個已經鍾意踩單車，結果大個咗就轉移揸車！最近喺YouTube睇到段叫「高階技術定位停車」嘅短片，成段片只得五秒，睇住一個七歲嘅小妹妹竟然可以踩住部有輔助轆嘅單車，一個甩尾咁將架車泊位，成個過程瀟灑到不得了，一個月嚟，吸引超過二百萬人瀏覽，啲網友仲讚佢係女版舒麥加，又話係單車版《頭文字D》，不過唔理佢第日係咪女車神，即時已經得在場嘅大人鬼咁開心。<br><br>網址：http://www.youtube.com/watch?v=-hqfWAJ2wJI<br><br>爆偈哥</p></body></html>