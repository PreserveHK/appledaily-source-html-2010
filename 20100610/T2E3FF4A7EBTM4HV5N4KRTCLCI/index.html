<html><header><meta charset="utf-8"><title>被指全家染手足口病學友：嚇儍咗</title></header><body><h1>被指全家染手足口病<br>學友：嚇儍咗</h1><p>張學友早前舉家染上腸病毒，被指患手足口病，學友昨日出席酒會時，揚言被報道嚇儍，更重申只是輕微腸病毒及已痊癒，不過，一向是愛妻號的學友，強調不會因怕感染而減少和太太、囡囡kisskiss。</p><p>憑《如果．愛》獲金像獎最佳原創電影歌曲獎的音樂人、女星尤敏兒子高世章，本身也是古董香水瓶收藏家，他昨日在中環IFC展出百多件古董珍藏，多年好友如張學友、六嬸方逸華、白雪仙、何超儀、陳寶珠楊天經母子、葉德嫻和鄭欣宜等均有出席開幕酒會。</p><p>照樣親親不避忌</p><p>張學友之前舉家染上腸病毒，被指患上手足口病，他昨日重申並不是手足口病，只是輕微腸病毒。他說：「報章講到好緊張咁，出到港聞版，嚇到自己都儍咗，仲收到十幾個電話慰問。」問到有否跟囡囡減少錫錫，以免再傳播病毒，學友說：「呢啲無法避免o架喎，梗係唔會啦。」<br>至於會否與太太羅美薇減少親熱？學友說：「呢啲係家庭正常親子活動，係無法避免嘅。」父親節將至，學友指兩個囡囡都忙畫卡，細女更用英文寫「我愛你，你愛我嗎？」他笑言非常冧：「我答佢：Always！做爸爸都係求呢啲。」<br>何超儀謂將到世博園區表演三場《情話紫釵》，問會否帶賭王去欣賞？她說：「佢去，一定鎖園啦。」她自認有半個月沒探望賭王，她之前谷戲狂辣三四房，她昨日改口說：「我好proudof何家幾個淑女，個個都獨當一面，有叫座力，真係勁。」</p><p>陳寶珠夢見亡母</p><p>陳寶珠則透露母親宮粉紅離世後，自己仍在適應中。她曾到印度見大寶法王祈福，更曾夢見亡母，陳寶珠說：「夢中見到佢好高貴咁坐喺度，咪咪嘴笑，好安心，好平靜，但就冇同我講嘢。」<br>採訪：RitaLeung<br>攝影：MatthewLam</p></body></html>