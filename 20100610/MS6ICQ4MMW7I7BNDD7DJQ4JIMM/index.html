<html><header><meta charset="utf-8"><title>隔牆有耳：食環署推出網上拜山 - 李八方</title></header><body><h1>隔牆有耳：食環署推出網上拜山 - 李八方</h1><p>懷念先人，唔使等到拜山先講嘢。骨灰龕位供不應求，食環署為平息民怨，近年力推骨灰紀念花園同海葬，今日仲推出網上拜山網頁，孝子賢孫可在網上寫低先人生平及對佢嘅感言，又可上載先人最鍾意食物、歌星偶像圖片，利用網絡科技告慰在天之靈。<br>網頁有facebook常用功能，可以邀請親友加入悼念之餘，又可以設定先人生忌同死忌等重要日子，到時會發訊息提醒親友，好貼心。呢個網頁只服務使用過食環署火化、骨灰龕位服務嘅先人，在世高官唔使驚俾人預先在網上悼念。食環署署長卓永興稱相信冇人咁無聊惡搞高官。市民可到「無盡思念」網站登記，網址係 http://www.memorial.gov.hk。 </p></body></html>