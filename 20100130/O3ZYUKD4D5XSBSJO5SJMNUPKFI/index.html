<html><header><meta charset="utf-8"><title>麥兜相機　真定假？</title></header><body><h1>麥兜相機　真定假？</h1><p>本地創作走入相機界，有食力亦要得人賞識，麥兜交叉CASIO，真係估佢哋唔到。由於新年遇上情人節，兩單位合謀推出限量999部紅盒豬版Z90，特別之處，當然唔係得個樣咁表面喇﹗<br><br>記者：陸俊雄<br>攝影：楊錦文<br>Model︰Debbie@PureModels</p><p>加插豬仔影像</p><p>禮多人不怪，況且一見咁大個盒，已經加晒分。這套限量版CASIOZ90，無錯最核心價值係明博人好感，而且係由內到外都咁博。外在一眼見晒，有機身立體貼之餘，麥兜公仔、相機袋和電話繩，做足功夫。至於內在，開機已驚見麥兜閃住出現，再玩真啲，影完相，仲可利用EXILIMDC向來都有的動畫拼貼功能，將麥兜影像加插入去。<br>玩法唔複雜，機身內置3款麥兜影像，包括我個人幫佢改名的「跑呀跑」、「轉呀轉」和「睡呀睡」，當你入卡後，先過入卡，然後就可對相片加工。你更可以自定豬仔出現的位置，但發現應用在直度相係唔可行，因為麥兜唔識以直度出現。</p><p>網上轉片廣傳</p><p>即時用DC睇製成品，流暢有趣，但其實佢係一個MotionJPEG檔，一次20張。如果放落電腦而且想分享畀人睇，即是要轉格式，咁就要用CASIO安排畀用家的網上DynamicStudio。<br>你可以轉做FLV、MPEG1、MPEG4、GIF等，然後仲可將影像檔以電子賀卡形式寄出去。可以俾多啲人分享到開心時刻，咁先係最重要嘛﹗</p><p>EX-Z90Profile︰<br>有效像素︰1,210萬　<br>感光元件︰CCD　<br>螢幕︰2.7"TFT　<br>售價︰$2,180<br>查詢︰捷成（29262300）</p></body></html>