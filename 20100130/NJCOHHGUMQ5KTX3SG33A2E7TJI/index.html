<html><header><meta charset="utf-8"><title>嘆農村菜地遭吞噬</title></header><body><h1>嘆農村菜地遭吞噬</h1><p>沙螺洞村始建於清康熙年間，具有客家建築特色的張屋和李屋建築群今已滿目瘡痍。這裏被譽為蜻蜓天堂，上世紀80年代賣給發展商興建高爾夫球場，後因保育問題擱置，現淪為孤城荒野。村民搬走以後，村長偶爾回來開檔賣山水豆腐花。惜此情將不再，皆因官商合營在此建靈灰閣，預算收入逾60億。<br>發哥當年拍《網中人》曾在沙螺洞取景，他說：「呢度就係得水聲，雀聲，開心到不得了，住一世都願。」</p><p>質疑高鐵效益</p><p>這天村長不在。發哥指指眼前一大片荒地說：「以前全部都係種禾呀、種菜o架。」走到張屋村11號，門庭蕭條，門前一副褪色門聯更形諷刺，發哥輕誦：「門庭興旺福高照，華堂福澤壽綿長，唉。」又說：「因為第日嗰個經濟效益，全部都咁功利。有硬件都要有軟件，你都要畀人睇吓幾百年歷史嘅嘢。官字兩個口，一般蟻民點樣出到聲。」<br>07年4月28日，發哥到皇后碼頭，跟露宿抗爭者打氣說：「如果真係得嘅（原址保留）時候，你哋就係英雄！」皇后與英雄，俱往矣，發哥攤攤手說：「有鬼用咩？最後又係拆。」話題回到高鐵。發哥說：「咁高嘅成本，將來收唔收得番？發展商一路吞噬土地，政府又冇長遠政策，農地變咗泊車、貨櫃場。元朗有人種米，政府又唔係好贊成……土地對香港人好緊要，如果你話菜園村，撥啲地畀佢哋補償，政府又冇……唔係錢唔錢嘅問題，而係歸屬感。」<br>抗爭連連，有人就說香港已經不和諧了，發哥就說：「有屋住，有飽飯食，有錢使，大家咪和諧囉，但你做到個社會啲人喺貧窮線以下，叫人點生活呢？」</p></body></html>