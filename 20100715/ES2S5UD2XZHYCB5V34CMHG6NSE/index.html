<html><header><meta charset="utf-8"><title>窩輪摶擊：國航雙底回升　21285炒一轉 - 俊樺</title></header><body><h1>窩輪摶擊：國航雙底回升　21285炒一轉 - 俊樺</h1><p>花旗股市炒業績期，前晚道指抽高146點收市，指數最高上過10407，收報10363。<br>內地股市造番好啲，但升幅唔算大。農業銀行（1288）A股今日上市，萬眾期待，睇吓係「冲喜」定係「破發」，不過農行招股價唔算貴，中線睇好。港股噚日升129點，但係升破100日線跌返轉頭低收，陰陽燭走勢就嘛嘛。<br>國航C輪21285：中國國航（753）噚日報收8.77元，升2.9%。股價喺月頭下試過100日線，係5月底以嚟嘅第2次，結果係雙底回升，近日走勢都幾強，好大機會突破6月嘅高位9.18元，推高啲有機會升上10.80元，可以諗吓隻C輪21285。<br>隻輪現價24.1仙，2010年12月15日到期，行使價7.40元，溢價11.9%，引伸波幅77.9%，槓桿率3.6倍（有效2.6倍），正股升上10.80元，21285睇40仙，正股跌穿8元就沽咗隻輪。<br>俊樺</p></body></html>