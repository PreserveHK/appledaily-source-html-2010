<html><header><meta charset="utf-8"><title>吳亭欣拍亞視劇隨時冇錢收</title></header><body><h1>吳亭欣拍亞視劇隨時冇錢收</h1><p>吳亭欣、陳啟泰和吳廷燁昨日到亞視為節目《生活加油站》擔任嘉賓。在新劇《法網群英》中，吳亭欣跟吳廷燁扮演情侶，她賣口乖大讚拍檔靚仔：「我覺得佢好靚仔好似JohnnyDepp（尊尼狄普），但呢啲靚仔只可遠觀。」</p><p>義務宣傳</p><p>談到有亞視藝員拍劇後收不到酬勞，吳亭欣說：「我唔記得收咗錢未，嗰陣好似話齣劇出街計番有幾多集有自己先計騷錢，家希望佢剪碎啲收多啲錢。」她還暗寸說：「家除咗幫屋企人打理生意外，間中會做伴奏同教琴，自己做老闆，收幾多錢都自己話事，同埋一定收到。」<br>問吳亭欣今次宣傳《法》劇可有酬勞？她笑說：「義務嘅，其實我都唔記得齣劇未收錢，家當係多咗意外收穫。」她又指現時仍會接行騷工作，但堅拒穿比堅尼。<br>採訪、攝影：譚倩宜</p></body></html>