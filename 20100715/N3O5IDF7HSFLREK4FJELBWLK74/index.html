<html><header><meta charset="utf-8"><title>隔牆有耳：駐港解放軍　人事調動 - 李八方</title></header><body><h1>隔牆有耳：駐港解放軍　人事調動 - 李八方</h1><p>今年元旦大遊行期間，80後衝擊中聯辦，港區人大棠哥之後話咁做令北京「非常震驚」，更警告若果激進抗議人數增加，「咁北京咪出兵囉」！<br>事隔半年，北京真係有動作。解放軍駐香港部隊噚日公佈人事調動消息，中央軍委主席胡錦濤已簽署命令，任命駐港部隊政治委員劉良凱中將為廣州軍區副政治委員，西藏軍區政治委員王增缽中將則做駐港部隊政治委員。<br>新官上場，王增缽噚日同廣州軍區司令員徐粉林中將、副政治委員劉良凱同駐港部隊司令員張仕波，一齊拜會特首煲呔。近年民調顯示市民對駐港解放軍滿意率維持在五成半以上水平，不滿率僅兩至三個百分點，如何保持駐港部隊良好形象、唔好俾土共拖累，相信係王增缽最大挑戰。</p></body></html>