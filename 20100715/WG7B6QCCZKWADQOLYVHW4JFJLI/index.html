<html><header><meta charset="utf-8"><title>《3D肉蒲團》下月開鏡葉山豪操弗裸戰AV雙嬌</title></header><body><h1>《3D肉蒲團》下月開鏡<br>葉山豪操弗裸戰AV雙嬌</h1><p>吳啟華和葉子楣當年主演的《玉蒲團之偷情寶鑑》，至今仍是本地經典三級片元祖。相隔19年，監製蕭若元落實下月開拍新版的《3D肉蒲團之極樂寶鑑》，並鐵定由成龍前愛將葉山豪露股上陣，夥同擁34E上圍日本AV女優原紗央莉及周防玲子床戰連場，三人埋身肉搏隨時打真軍。</p><p>蕭若元父子早於去年已籌備開拍3D版《肉蒲團》，並宣佈由來自台灣的葉玲出任女主角，豈料葉玲突然縮沙，蕭氏父子一直未選中合適男女主角，至近日才終於敲定選角，新版的《3D肉蒲團之極樂寶鑑》落實由35歲的葉山豪夥同日本AV女優原紗央莉及周防玲子孭飛，全片在港搭景拍攝，並於下月7日開拍。</p><p>前遮後裸睇Pat</p><p>今次擔大旗飾演未央生的葉山豪是中日混血兒，早年來港發展投靠成龍，去年4月約滿後單飛，最新作品是有份演出《分手說愛你》。據悉他自接下《3D肉蒲團》後即秘密練兵，操弗身形及體能準備大戰日本妹，大前日他便獨自現身上環一公園剝衫跑步，見其身形已略有線條。<br>葉山豪昨接受電話訪問時說：「我今次都考慮咗好耐，作為演員應該挑戰自己，同埋我攞咗香港永久身份證，我嚟香港後參加過好大嘅戲，但冇自己角色，希望觀眾受落啦。」<br>葉山豪笑言會看吳啟華的《玉》片，也會看AV片研究，他說：「我後面會全裸，睇到patpat，前面有嘢遮住。」</p><p>兩女三點盡露</p><p>問葉山豪會否擔心拍時有生理反應？他說：「臨時反應呀？重要部位黐晒膠紙，好痛o架，同埋我好怕醜。」由於對手都是專業AV女優，加上大家都講日文，相信溝通不成問題。<br>原紗央莉現年21歲，三圍34E、24、33，27歲的周防玲子則擁33C、24、34.5三圍，兩女身材勁有睇頭。蕭定一昨日說：「本來搵吉沢明步，但佢喺日本人氣跌，家搵原紗央莉同周防玲子都係三點盡露，至於會唔會打真軍，睇吓葉山豪同佢哋感情點啦。」採訪：葉雪<br>攝影：彭琮然</p></body></html>