<html><header><meta charset="utf-8"><title>中環在線：Google富豪搜尋榜　徐美琪爆冷居首 - 李華華</title></header><body><h1>中環在線：<br>Google富豪搜尋榜　徐美琪爆冷居首 - 李華華</h1><p>人哋花旗國選年度CEO，Google就公佈一堆年度排行榜，其中華華比較有興趣嘅，就係富豪搜尋排行榜（見表），今年真係有啲意外，最多人搜尋嘅，竟然唔係首富父子、四叔父子，而係今年62歲、被指包養前港男黃長興，同埋喺9月「星光熠熠耀保良」跳拉丁舞走光嘅保良局總理徐美琪！<br>其他富豪上榜嘅理據亦非常搞鬼，其中李嘉誠係因為俾網民惡搞話佢擁有「李氏力牆」成為「香港風球的終結者」。四叔就因為大仔家傑請槍搵人生咗3粒孫仔，而力壓宿敵李超人。彤叔個大掌櫃魯連城仲勁，因為一單俾人踢爆喺大浪西灣私人用地大興土木，就榮登呢個榜第3位，仲威過冇上榜嘅彤叔。
</p><p>2010年富豪搜尋榜</p><p>1）徐美琪<br>2）周脗邦<br>3）魯連城<br>4）陳南祿<br>5）李兆基<br>6）蒙民偉<br>7）馬廷強<br>8）龔如心<br>9）李嘉誠<br>10）查懋聲</p></body></html>