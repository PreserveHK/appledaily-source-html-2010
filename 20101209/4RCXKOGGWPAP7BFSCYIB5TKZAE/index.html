<html><header><meta charset="utf-8"><title>趣趣地朗尼嫂帶愛兒出巡</title></header><body><h1>趣趣地<br>朗尼嫂帶愛兒出巡</h1><p>朗尼前晚幫曼聯喺歐聯同華倫西亞搏命，佢太太高蓮（中）就同愛兒提早歡度聖誕節。高蓮喺媽媽同埋12歲妹妹露絲陪同之下，首次帶囝囝佳佳去一個商場參觀聖誕小屋。13個月大嘅佳佳表現得好開心，聖誕老人不斷同佢傾偈，仲送咗份聖誕禮物畀佢㖭。之後高蓮仲會帶埋佳佳去一間兒童醫院進行親善探訪，務求將歡樂帶畀啲病童。</p></body></html>