<html><header><meta charset="utf-8"><title>馬浚偉登台夠畀首期</title></header><body><h1>馬浚偉登台夠畀首期</h1><p>馬浚偉向來喜歡打羽毛球，他表示天天運動練氣登台唱歌才夠氣，他說：「我仲組織咗個ABA會，即係藝人羽毛球會，仲集合力量做善事。」他最近也愛上打高爾夫球，馬仔說：「打咗一次，發現呢樣運動易學難精，可以向自己挑戰。」</p><p>做衫裝身</p><p>馬仔昨日起程到美加登台，他早前已為「美國紐約華裔小姐選舉」任表演嘉賓，又在加拿大多倫多做騷，加埋今趟美加之行，所得酬勞足夠買樓畀首期，但馬仔也將其中10萬元作裝身之用，他日前便到鄭裕彤御用西裝店TailorOne做衫，又請設計師好友AndyDaniel設計登台服，馬仔說：「人哋出得錢請我唱，梗要畀足靚衫同好歌觀眾欣賞。」<br>撰文：丁寧</p></body></html>