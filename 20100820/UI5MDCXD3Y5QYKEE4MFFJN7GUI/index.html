<html><header><meta charset="utf-8"><title>姚予晴醒目Gucci女郎</title></header><body><h1>姚予晴醒目Gucci女郎</h1><p>名模Mikki（姚予晴）在大小品牌天橋上來來往往，穿盡無數靚衫靚鞋，深明人才是服裝最重要一環。5呎9吋高妹愛短褸，精緻面口偏要中性boyish。Mikki示範今季Gucci新手袋1973，是創作總監FridaGiannini從Gucci寶庫找到經典元素，重新創作，Mikki對rediscover之道，大有同感說：「潮流係向前行，但靚的、classic的、好的，永遠喺度，睇你點重新發現。」Classicforever！</p><p>姚予晴是出道合時的名模，由上海來港發展，也遇上香港名牌發展的好日子，同步呼吸Gucci近十年盛世，由TomFord年代的華麗性感女人味，到現時主帥FridaGiannini的細膩女人型格，Mikki衣櫃內的第一件曳地晚裝正是Gucci。</p><p>最愛短褸</p><p>Mikki說：「我有好幾件Gucci晚裝、cocktaildress，買埋儲埋，幾時着都得。Gucci掌握性感尺寸呢回事，真係好smart，靚得嚟唔暴露，唔譁眾取寵，但一着出嚟，嗰陣sexymood就自自然然滲到。」Mikki就指今季多件灰黑連身裙，在腰間、鎖骨的sharpcut露肉設計，就是令女人feelcomfortable又性感得體的聰明位。<br>在巴黎米蘭走過國際天橋的Mikki，歷年練就一對精明眼，明白自己喜好、優點，絕對是擇衫入貨先決，她說：「我好明白自己要乜，上台可以任何pattern、任何質料、古怪cutting都冇問題。私底下，我唔係好鍾意好浮誇嘅嘢。<br>「我人高，不過鍾意着短褸，因為casual啲、young啲，今季心水係一件camel色短褸。剪裁乾淨利落、啱身、短身，好simple，唔好打晒褶，大蝴蝶，一粒鈕或者兩排四粒鈕就夠，有啲90年代簡約主義味道，但可以摩登啲。」</p><p>GG新Icon</p><p>Mikki穿衣首選簡約有型，鞋袋則可以openchoice彰顯模特風範。Gucci今季手袋新作1973，是設計師由品牌的archive資料庫中，找到一款1973年shoulderbag，從中擷取靈感，啟發出全新的Gucci1973系列。當年的仿古亮銅GGMonogram，則成為新作icon和detail，Mikki對古馳的新作愛不釋手，她說：「圓邊前衞嘅設計，好有retro味道，同埋用矜貴鱷魚皮、鴕鳥皮，感覺更加矜貴復古。」</p><p>華麗重生</p><p>來到秋冬季，主帥FridaGiannini借鑑Gucci的黃金70年代及90年代，將復古味道，融和一份時尚華麗氣息，型格重生。日裝在奢華女人味中，注入男裝型格剪裁，新款如oversized的茄士咩大衣、窄身直腳牛仔褲、人手縫製的mixfox大衣等。<br>貼身及膝裙令人驚喜，取材自wrapdress，大刀闊斧在腰和肩等出手，露出性感肌膚，金色metalplate皮帶穿梭添加光芒。低調的灰、camel色、brickred等，與抽象美術感的brushprint，合奏華麗格調。<br>晚裝則盡展Gucci的極致奢華與精湛工藝，豐富無比的黑裙，以手工切割的黑珠片釘成3D圖案、繡上鴕鳥毛、以喱士、薄紗製作成的蟒蛇皮圖案等。</p><p>採訪：DebbieLum<br>攝影：MatthewLam<br>髮型：AlexofP.O.PHairdressing<br>場地提供：AzureinLKFHotel</p></body></html>