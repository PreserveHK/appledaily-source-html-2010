<html><header><meta charset="utf-8"><title>隔牆有耳：報評會譴責偷拍陳巧文內衣照 - 李八方</title></header><body><h1>隔牆有耳：報評會譴責偷拍陳巧文內衣照 - 李八方</h1><p>第632期《東方新地》偷拍並在封面刊登港大女生陳巧文在家穿內衣的照片，事件引起婦女團體及網民指摘，49名市民向報評會投訴。報業評議會為佢討回公道，噚日公開譴責《東方新地》侵犯陳巧文私隱，未經她同意下拍攝及刊登佢在家中個人生活照片，違反《新聞從業員專業操守守則》。</p><p>《東地》拒回應</p><p>《東地》刊登陳巧文內衣照後，報評會收到49名公眾人士投訴，商討後認為陳巧文喺屋企衣着習慣同市民公眾利益和知情權並無任何關係，故此公開譴責雜誌。報評會去信要求《東地》回應，不過雜誌冇回覆。<br>報評會又指《東地》刊登陳巧文家居照片違反操守，包括新聞從業員應尊重個人名譽和私隱，及新聞從業員應以正當手段取得消息、圖片及插圖。陳巧文成為封面人物，質疑係針對社運人士嘅另類政治打壓，連家人都受困擾，唔敢同佢出街食飯，好多人同情佢，擔心《東地》以偷拍方式獲取他人私生活照片，會嚴重影響每一個人日常生活。</p></body></html>