<html><header><meta charset="utf-8"><title>聽歌睇戲All-in-One!BD×AMP</title></header><body><h1>聽歌睇戲All-in-One!BD×AMP</h1><p>玩Hi-Fi音響，又想慳位，其實真係幾難，唔同機種各司其職，要夾得好更係難上加難，嚟緊3月中DENON就會出部藍光碟機Crossover擴音機嘅S-5BD，機身一體化，睇BD可享受聲音幾邊走，而轉聽CD時又有番發燒級音質，萬中價錢、一機乜都玩晒！<br><br>記者：許福合<br>攝影：陳盛臣</p><p>設定自動化</p><p>好多音響玩家會搞到一大堆線材，呢部S-5BD因為將藍光碟機同擴音機二合一，所以可以慳番唔少地方，只要駁上電視同一組5.1喇叭，就可以玩到家庭影院，唯一要注意就係揚聲器，我哋搵嚟影音代理D&amp;M專家Patrick試機，佢就教大家Setup喇叭位置最好係用跟機嘅Setup咪，可以逐個喇叭測試，咁就最容易測出最佳嘅皇帝位出來，另外，佢仲提到原來S-5BD個HDMI係用到1.4版，在接駁電視時只需一條HDMI線就搞掂，不過要注意Cable都要支援新制式先用到呢個新功能喎。</p><p>Audyssey調音</p><p>基本嘅5.1聲道外，Patrick仲提到個進階玩法，就係用DolbyProLogicIIz，可提高聲音位置感，只要在前置喇叭上加多兩組喇叭，就可有等同7.1聲道嘅環繞聲同更加細膩層次感，用來試睇《赤壁》收箭嘅一幕，真係聽到啲箭喺身邊飛過一樣o架！想聽歌時，Patrick亦有Tips，可使用DynamicAudioMode，會將環繞聲道嘅Power轉到去前置喇叭使用，音樂聽落會更加有Power，再想優化一啲，用AudysseyFlatEQ去聽歌，最大程度咁平衡音色變化，對聽CD好有幫助！</p><p>試睇試聽<br>演唱會層次強</p><p>試聽軒仔演唱會BD，感覺分析力強，樂器都可聽得出來，而力度同層次感都強，畫面方面軒仔着件白衫連閃光位都睇到，相當唔錯。</p><p>BD影碟環迴聲效佳</p><p>試睇《赤壁》BD時，最值得一試係收箭一幕，由少到多，飛箭嘅聲音方向同位置都好清楚，唔會只有一堆堆射過來嘅音效。</p><p>5.1喇叭推介</p><p>一部好嘅Player同AMP都要配番個同級嘅喇叭，先至聽得出味道，Patrick就推薦咗呢套KEFKHT3005SE5.1揚聲器，用來配S-5BD。同其他KEF喇叭一樣，都係使用鵝蛋形設計，加上個重低音喇叭，在聽歌同睇戲都有一定水準，與S-5BD好合拍。<br><br>查詢：<br>（a）D&amp;M（25766862）　<br>（b）iTheatre（25232528）</p><p>Profile</p><p>光碟：BD-Video、DVD-Video、DVD+/-R/RW、CD、CD-R/RW<br>記憶卡：SD/SDHC<br>輸出：75W×2（Front）、75W（Center）、75W×2（Surround）<br>體積：434×119×365mm<br>重量：7.8kg</p></body></html>