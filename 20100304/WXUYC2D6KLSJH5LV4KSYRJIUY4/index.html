<html><header><meta charset="utf-8"><title>林峯咀千嬅最驚丁子高</title></header><body><h1>林峯咀千嬅<br>最驚丁子高</h1><p>歐陽震華（Bobby）、楊怡和林峯等昨日在將軍澳電視廣播城出席無綫新劇《不速之約》開鏡拜神儀式。Bobby和楊怡飾演情侶，兩人年紀有距離，但Bobby卻不認老說：「一睇就知我哋襯啦。」</p><p>Bobby楊怡狂笑</p><p>有指Bobby和楊怡拍攝時鬧不和，Bobby昨日大爆楊怡開工時愛自言自語自娛，楊怡聽罷也忍不住狂笑，兩人看來相處愉快。Bobby又笑楊怡的醜女look嚇街坊，楊怡說：「唔介意俾人話醜女，不過話我狂NG令Bobby黑面就真係冇，只係有時cut機大家會狂笑，之後情緒未轉得切啫。」<br>林峯則孭着兩套電影，同時又要拍劇，艷福無邊的他在電影中跟楊千嬅和周秀娜有咀戲，他說：「前晚先拍完同千嬅激咀，錫咗幾次，拍得好順利。」不過千嬅已名花有主，林峯初時都擔心丁子高會來探班監場，他說：「好彩最終都冇，唔係我會好緊張。」<br>採訪：卓寶花<br>攝影：彭琮然</p></body></html>