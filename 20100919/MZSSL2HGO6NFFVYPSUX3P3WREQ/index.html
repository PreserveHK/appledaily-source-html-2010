<html><header><meta charset="utf-8"><title>周末趣聞：巴洛迪利女友決絕</title></header><body><h1>周末趣聞：巴洛迪利女友決絕</h1><p>麻煩友巴洛迪利目前雖養傷，無緣亮相綠茵場，但無損佢嘅曝光率，皆因有意大利電視台嘅花邊新聞節目，拍到一位女子逗留喺佢嘅米蘭市大宅長達12小時，關係曖昧。片段播咗出街後數分鐘，巴洛迪利嘅女友美莉莎亦有睇到，仲隨即打上電台，宣佈同呢位曼城新貴分手，認真決絕！</p></body></html>