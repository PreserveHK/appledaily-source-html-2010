<html><header><meta charset="utf-8"><title>關仁隱事：「平面方角」見高拜見低踩 - 關仁</title></header><body><h1>關仁隱事：「平面方角」見高拜見低踩 - 關仁</h1><p>好多人都覺得「平面方角」份人好率真和善，查實佢成日詐儍扮爽直，佢啲衰格嘢好多幕後都知。佢同時裝品牌關係好，皆因佢專冧高層同老細，對住佢哋鬼咁識做戲，私底下其實極無禮貌，唔少PR妹妹仔領教過，拎嘢服侍佢，唔使旨意有聲唔該。試過有次平面方角要出席活動，PR妹妹拎咗幾件衫畀佢試，點知唔係好啱着，平面方角就發惡鬧個妹妹「你係咪玩我呀？」人哋都係按老細order做事，品牌啲衫係咁窄，你自己豐滿就減吓磅啦，何必搵啲細嘅出氣。<br>Textby關仁</p></body></html>