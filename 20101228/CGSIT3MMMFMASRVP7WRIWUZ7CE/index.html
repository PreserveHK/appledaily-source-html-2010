<html><header><meta charset="utf-8"><title>送二萬四千蚊食宿Spa套票　房中有Spa房</title></header><body><h1>送二萬四千蚊食宿Spa套票　房中有Spa房</h1><p>聖誕節收禮物收到手軟?新年又有禮物收!永利澳門旗下全套房式精品酒店萬利，將送出總值二萬四千大元的住宿、spa及飲食券，想有機會豪過新年，請記得咬文嚼字地留心以下報道，問題答案就在此中尋！<br><br>記者︰吳美美<br>攝影︰林栢鈞<br>Model︰Allie@Starzpeople</p><p>間間房對海景</p><p>聞說萬利（Encore）酒店又大又靚，全棟大廈共410間套房，全部面對海景！不過小記不能單憑外表同傳聞就輕易相信，要親身入內望、聞、問、切先得！今次入住「尊貴豪華套房」，一層只有一間，沿着軟綿綿的地毯走進客廳，透過落地玻璃看見整座澳門塔及南灣湖就在眼前。斟杯香檳，再成個身飛落好比單人床size的梳化上，如果撞正過年睇煙花，真的perfect！嘆？未算，房內還設有spa房，24小時有人standby按飽你。雖然今次送出的「豪華套房」內沒有spa房，不過我更推介大家到萬利理療康體中心做按摩，呢度出名難book，無計，得八間獨立房，無論做桑拿、蒸氣、浸浴、spa都一條龍式喺房內完成，貴精不貴多，難book係有理由的。大家到此做spa，不妨試一款叫Macanese的精油，屬獨家調配。</p><p>萬利酒店：澳門外港填海區仙德麗街</p><p>櫻花木熏三文魚好聞</p><p>港人對日本菜的傾慕，就算身在異地都要一嚐，若在澳門的話，酒店的岡田日式料理，你應該要試試，尤其澳洲和牛鵝肝卷配照燒松露汁及櫻花木熏三文魚沙律，這兩道是大廚今村祐史拿手傑作，前者上枱時，石板還「吱吱聲」熱辣辣，放入口時小心肉汁四射；後者是我至愛，強勁木熏味充斥三文魚之內，配合脆脆葱絲，口感軟脆夾雜，揭開紙面時嗅真那陣煙味，原來幾好嗅的。</p><p>岡田日式料理：仙德麗街永利澳門酒店地下</p><p>嘆米芝蓮生和牛</p><p>日本菜之外，另一推介還有米芝蓮一星的帝雅廷食意大利菜，為了試多幾款，我選擇了tastingmenu，七道菜MOP788，無可能講唔抵食。最有印象是頭盤，鮮水牛芝士巴馬火腿伴蜜瓜清湯，鮮製的水牛芝士味道濃到不得了，配淡淡的啫喱狀蜜瓜清湯伴吃，絕對滿足我呢個粉絲要求；生和牛西冷蘆笋卷芝士薯餅，戲劇性地，伴碟的芝士薯餅內軟外脆，搶了和牛風頭。</p><p>帝雅廷意大利餐廳：仙德麗街永利澳門酒店1樓</p><p>萬利$24,000禮券送出方法</p><p>萬利酒店現送出總值$24,000禮券：<br><br>★	$14,000雙人萬利體驗之旅，包括：入住豪華套房一晚、連雙人理療康體中心澳葡式按摩禮券（價值$3,000）及兩位用岡田日式料理飲食禮券（價值$2,000）。（名額1個）<br><br>★	兩位用帝雅廷意大利餐廳飲食禮券，價值$2,000（名額1個）<br><br>★	兩位用岡田日式料理飲食禮券，價值$2,000（名額1個）<br><br>★	兩位用萬利理療康體中心按摩禮券，價值$3,000。（名額2個）<br><br>以上送出之各項禮券，另包括雙人港澳來回船票。</p><p>讀者只要答中問題，填妥以下表格，連同回郵信封，寄往：將軍澳郵箱65264號，信封面請註明「《蘋果日報》萬利澳門酒店送住宿飲食理療券換領」，便有機會得到其中一份。此優惠不設指定餐廳，只會隨機送出禮券，先到先得，送完即止。得獎者須按換領信上指定之日期享用優惠。此優惠只接受報紙上的印花表格，影印本或網上列印本無效。以上優惠萬利澳門酒店擁有最終之決議權，如有任何爭議，《蘋果日報》概不負責。</p><p>問題：萬利澳門酒店共有多少間套房？</p><p><br>‧必須憑報紙上的參加表格才可以參加遊戲。</p><p>HotelinMacau</p><p>溫馨提示：ModelAllie有推介，就是暫時只在澳門買到的陽光「柑香茶」，佢話飲落唔太甜又有茶味，今次仲買咗成pack走，只需$12.9。大部份超市有售。</p><p>TravelMemo
</p><p>持香港居民身份證毋須簽證。澳門駐港旅遊局：28388680<br><br>噴射飛航單程船票$134起。噴射飛航電話：28593333<br><br>1港元約兌1澳門幣<br><br>220V，三扁腳插座
</p><p>澳門<br><br>下周天晴，7-15℃</p></body></html>