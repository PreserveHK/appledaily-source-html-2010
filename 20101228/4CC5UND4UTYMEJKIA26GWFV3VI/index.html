<html><header><meta charset="utf-8"><title>馮仁昭四圍超：麥包讚囝囝有表演慾 - 馮仁昭</title></header><body><h1>馮仁昭四圍超：麥包讚囝囝有表演慾 - 馮仁昭</h1><p>「非凡哥」麥包噚日喺鑽石山教一班小學生做戲，仲即刻分享自己嘅心得。<br>麥包話八歲嘅囝囝自從上過《獎門人》之後就鍾意咗上台表演，但係阿囡就怕醜少少，連學校嘅朗誦比賽都唔肯參加。麥包又話小朋友入唔入行好難控制，不過一定要讀完書，學好基本道德先有得傾咁話。</p></body></html>