<html><header><meta charset="utf-8"><title>何超雲自然演繹Carnet</title></header><body><h1>何超雲自然演繹Carnet</h1><p>賭王千金何超雲10月將啟程往倫敦，入讀有時裝設計師搖籃學府之稱的CentralSaintMartins，明知校內卧虎藏龍，超雲指首先不多想要有甚麼成就，大前提是做好本份。她早前先投入另一角色以模特兒身份，示範風格不同的Carnet珠寶，Carnet設計師張王幼倫大讚超雲能自然入戲，活潑或優雅的設計她都能駕馭得到。</p><p>貴為何家淑女的賭王千金何超雲，佩戴珠寶的機會自然較同齡女生來得早，她指自己愛欣賞珠寶，也對設計珠寶萌生濃厚興趣，她說：「細個已經鍾意金光閃閃嘅嘢，自然鍾意欣賞珠寶，甚至想做珠寶設計師。我知道做珠寶設計係一門好高深嘅學問，我第一眼係會留意成件珠寶嘅design、shape，亦都會留意唔同珠寶戴喺唔同年紀、膚色嘅女人身上，都會有好唔同嘅效果。」</p><p>對於張王幼倫的珠寶設計，超雲說：「Carnet好charming、好feminine，線條好有flow，成功嘅珠寶應該係可以唔受時間潮流限制，Carnet就有呢份魅力。」<br>張王幼倫則對超雲示範甚有搖滾味、classicstyle或極有flow的tasseldesign，都恰如其份各有美態，大讚世姪女說：「超雲真係幾叻roleplaying，戴唔同style嘅珠寶都投入到唔同嘅角色。」</p><p>視自己為對手</p><p>對珠寶設計產生濃厚興趣的超雲，坐言起行報讀倫敦設計名校CentralSaintMartins，花了半年時間才獲SaintMartins接受申請入學，10月會先入讀基礎課程，她說：「我係張白紙，呢個係一個好興奮嘅新嘗試，先打好基礎，我都未知自己對邊類科目最有興趣或者有天份，希望可以慢慢靠觸覺去搵啦。」<br>超雲續說：「我知道入面一定係卧虎藏龍好多對手，不過首先嘅本份係做好自己，自己先係自己嘅對手嘛。」SaintMartins盛產明星如StellaMcCartney，超雲說：「我諗都冇諗過做第二個XXX，不如做番唯一一個何超雲啦。」</p><p>張王幼倫執着原創</p><p>從事珠寶設計工作有20年的張王幼倫（圖），為電影《達文西密碼》（TheDaVinciCode）設計的別針令人印象深刻，跟所有具視野的設計師一樣，張王幼倫只會往前看不作停留，她說：「Thebestisyettocome，幫《DaVinciCode》做設計唔算係一件傳統嘅珠寶，不過係一個好有趣嘅project。」<br>對於設計工作，張王幼倫的執着，行內人所共知，她說：「求其做不如唔好做，我唔係做緊麪包，珠寶係luxurygoods，luxury對我嘅定義係生活品質，同埋我好執着原創。欣賞其他藝術品抱住欣賞、尊重嘅心情係好應該，但唔好走去copy，inspired同copy只係一線之差，copy兩分鐘就可以，設計最寶貴嘅永遠係原創。」</p><p>採訪：MichelleLeung　攝影：MatthewLam<br>化妝：AnnieG.Chan　髮型：YoYoHuiofHairCulture<br>珠寶：Carnet（太子大廈）<br>服裝提供：Dior、Valentino、YvesSaintLaurent<br>場地提供：四季酒店</p></body></html>