<html><header><meta charset="utf-8"><title>中環在線：幻音憧憬幻滅　四叔又跌眼鏡 - 李華華</title></header><body><h1>中環在線：幻音憧憬幻滅　四叔又跌眼鏡 - 李華華</h1><p>股市風高浪急，真係好難玩o架，高盛、大摩呢啲大行都間唔中輸吓錢啦，何況我哋一介散戶！咁有「亞洲股神」之稱嘅「四叔」李兆基（圖），戰績又點呢？<br>上年年尾，隻幻音數碼（8248）喺創業板上市，唔知「四叔」係咪對電子消費產品市場有憧憬，所以就入股做基礎投資者。間公司日前公佈半年業績，由賺錢變成倒蝕280萬；噚日股價即刻冇運行，收市報0.44元，插水13.7%。「四叔」當日以1800萬入股幻音數碼唔多過5%，以招股價0.72元計，可以分到2500萬股，相當於約4%股份。若果「四叔」揸到家，賬面已經輸近4成。<br>李華華</p></body></html>