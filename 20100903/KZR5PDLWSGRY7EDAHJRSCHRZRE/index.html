<html><header><meta charset="utf-8"><title>民女去向中大或下月公投</title></header><body><h1>民女去向中大或下月公投</h1><p>【本報訊】新民主女神像及天安門屠殺浮雕6月4日晚上在全城護送下聳立中文大學校園，中大學生會稱，計劃最快10月底進行全校公投，決定神像及浮雕去向，亦已正式發信邀請校長沈祖堯，希望雙方最遲本月底正式會面，討論神像安排、深圳分校及校政流弊。<br>中大校長沈祖堯早前在公開場合表示希望盡快與學生會會面，又要求學生在會面前勿就女神去向進行公投。學生會昨日正式向沈發出邀請信，邀請對方本月底前與學生會幹事會會面，會長黎恩灝表示，從未收過沈的邀請，「唔係學生會唔想傾，而係之前一路都收唔到校方回應，今次就發一封正式嘅信」。</p><p>望充份諮詢建深圳分校</p><p>學生會計劃最快下月底進行公投，決定民主女神去向，希望與沈會面時，可以談到神像安排，並討論前校長劉遵義在任六年校政問題，「好似學院院長委任制，好明顯係中央集權，同埋排除學生組織嘅教務會改組，反映大學高層說了就算，獨行獨斷嘅風格，仲有雙語政策，忽視咗重視中文教育，同埋人民精神嘅中大傳統」。黎恩灝認為，必須正視校政問題，校務才能繼續發展。<br>他希望校方充份諮詢才決定是否建深圳分校，「唔可以咁倉卒，我哋最擔心係學術自主嘅問題，我哋對內地教育體制、內地教育發展都無足夠資訊，學校都冇解釋，第日係咪能夠將中大精神帶返內地呢，定係淨係搬商學院同埋工程學院呢啲比較技術性嘅學院返去呢？到時深圳分校會唔會變咗純粹職業訓練場所呢？」</p></body></html>