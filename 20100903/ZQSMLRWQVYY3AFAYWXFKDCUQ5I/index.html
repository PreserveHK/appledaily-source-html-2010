<html><header><meta charset="utf-8"><title>揀校如後母 - 陳也</title></header><body><h1>揀校如後母 - 陳也</h1><p>阿仔小一開課，同一時間，也是家長為孩子下學年度準備報讀直資與私小的繁忙月，升小講座開到如火如荼，牛王頭幼稚園母校也邀請我回去分享揀校心得。<br>我尷尷尬尬，家裏一孩政策，就是別人說的金叵羅。我承認的確寵他，有時會過度放任，但肯定不是直升機媽媽（敏兒兄，放了你飛機，實在不好意思，希望你找到能夠對號入座的機師父母，讓你借題發揮，飽副刊讀者眼福）。考小一，我們會徵詢牛王頭意見。直資學校，精選後只報一家，到統一派位抽到第一志願，兩家學校，各有各好，幸運地竟然有得揀，這是孩子的福氣。我們就讓他自己選。他喜歡這一家，我們從旁鼓勵，做足前戲，幫忙他盡快適應，投入截然不同的校園生態。而我說的尷尬，是那天在街上碰到幼稚園已經畢業的師兄，他媽媽追問「是大人鍾意那間學校係嘛，咁小朋友鍾唔鍾意先！」說白些，就是指控我們罔顧孩子意願與利益，獨斷獨行。其實揀校沒所謂揀對或揀錯，接近孩子個性的，就是我們的首選。要是發現勢頭不對，又不是一生一世，可以跳槽嘛又唔係做特首！<br>替阿仔揀校，心態像替他揀女友，公主型唔夾，鬥靚型咪搞。揀來揀去，發覺揀個現代後母最好，她不排斥，夠包容，冇親娘那麼婆媽黐身，拉闊些少距離，反而做得成朋友。</p></body></html>