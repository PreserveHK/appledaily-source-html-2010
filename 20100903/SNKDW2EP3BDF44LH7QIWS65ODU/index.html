<html><header><meta charset="utf-8"><title>窩輪摶擊：國航大成交炒上　21285望賺六成 - 俊樺</title></header><body><h1>窩輪摶擊：國航大成交炒上　21285望賺六成 - 俊樺</h1><p>全球經濟增長受關注，過去一段時間各國嘅經理採購指數同製造業指數成為新焦點，花旗股市前晚借中美兩國相關指數轉強大幅炒高，經濟係咪真係好轉恐怕有疑問，但花旗股市挾淡倉味道就好濃。<br>港股噚日借勢再踢高245點，報收20868，大勢未變，短線阻力位21000關，下支持位20500，不過噚日成交上番661億，炒作氣氛好咗。<br>國航C輪21285：中國國航（753）噚日報收8.91元，升4.3%。股價8月頭見過9.76元高位，之後拾級而下，早幾日喺100日線整固，前日見異動，噚日大成交炒上，突破20日線，料上試9.76元，破位睇10.30元，可以諗吓隻C輪21285。<br>隻輪現價20.3仙，2010年12月15日到期，行使價7.40元，溢價5.8%，引伸波幅64%，槓桿率4.4倍（有效3.4倍），正股升上10.30元，21285睇31.8仙，有近6成升幅，正股跌穿8.35元就沽咗隻輪。<br>俊樺</p></body></html>