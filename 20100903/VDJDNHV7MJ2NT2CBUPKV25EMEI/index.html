<html><header><meta charset="utf-8"><title>乖女6個月大叫爸爸胡諾言錫晒囡囡　陳琪呷醋</title></header><body><h1>乖女6個月大叫爸爸<br>胡諾言錫晒囡囡　陳琪呷醋</h1><p>胡諾言與陳琪結婚後，去年9月女兒芷苓（Jay）出世，組成幸福的三口之家，小Jay即將一歲生日，兩夫妻日前攜老扶幼三代同堂直闖迪士尼樂園，享受家庭樂，長輩爭着侍候心肝寶貝，胡仔獲囡囡深情親吻甜到入心，甘願被愛女綁實，謝絕一切應酬。</p><p>胡諾言和陳琪日前帶同囡囡胡芷苓與雙方母親一同遊玩，由於囡囡自小喜愛迪士尼卡通人物，兩位廿四孝父母為了讓女兒留下歲月足迹，除一家三口外，還與嫲嫲婆婆齊齊出動，參加迪士尼老友大召集，和不同卡通人物合照，逗得囡囡Jay開懷大笑。</p><p>「仲開心過我錫佢」</p><p>陳琪為了愛女犧牲工作，現時只做兒童節目，希望多加時間照顧囡囡，不過Jay成長過程第一聲是叫爸爸，母親陳琪難免有點失望，陳琪說：「Jay六個月大時叫爸爸先，到早前佢聽住胡仔講故事書，又主動錫佢先，我反而就冇，所以我老公好冧，好似初戀咁，仲開心過我錫佢，呢個吻都成為咗囡囡撒手鐧。」陳琪欣賞老公對家庭責任，力讚胡仔是百分百好丈夫，還說：「生咗個女之後令我好安心，老公都冇乜私人活動，俾個女綁實咗。」<br>胡仔將很多女兒的片段和相片儲起，不時與人分享，那種做老竇的興奮心情，非筆墨可以形容，他說：「佢錫我面時種感覺好震撼，佢初吻就畀咗我，相信呢個感受要爸爸先感受到，所以現時就算幾大負擔都覺得值得，當你聽到個女把聲時，你就會好想快啲返屋企。」Jay的嫲嫲和婆婆相處融洽，對孫女愛不離手，爭取抱抱Jay之餘，在拍照時又出盡法寶引Jay注視鏡頭，增添不少樂趣。<br>採訪：卓寶花<br>攝影：黃偉雄<br>場地提供：迪士尼樂園</p></body></html>