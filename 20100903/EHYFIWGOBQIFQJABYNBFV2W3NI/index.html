<html><header><meta charset="utf-8"><title>馮仁昭四圍超：米雪生日願望少人禍 - 馮仁昭</title></header><body><h1>馮仁昭四圍超：米雪生日願望少人禍 - 馮仁昭</h1><p>米雪、敖嘉年噚日出席喺電視城舉行嘅九月星辰活動，原來噚日係米雪嘅正日生日，佢男友尹志強年初病逝，問到米雪有冇覺得失落？佢好堅強咁話：「唔會，但係我唔諗住慶祝，年年生日都喺工作中度過，今年都唔會例外，我見好耐冇返無綫，咪專登返嚟聚一聚。」<br>至於生日願望？米雪話：「最緊要身體健康，希望世界可以少啲天災人禍。」</p></body></html>