<html><header><meta charset="utf-8"><title>JessieLeong　8月生女念經胎教</title></header><body><h1>JessieLeong　8月生女念經胎教</h1><p>摩登中國服品牌上海灘昨日在尖沙嘴舉行2010春夏時裝展，今季以「情束」為主題，從服裝中詮釋中國人面對激情的傳統表現。</p><p>「好怕生嗰刻」
</p><p>捧場的前名模梁珊珊（JessieLeong）腹大便便，她數年前退出天橋後自創手袋品牌，並下嫁賽車手Matthew，Jessie透露成功造人，她說：「家有咗5個月，係女嚟o架，8月頭生，結婚兩年來一直想要仔女。陀就唔怕，但好怕生嗰刻，可能喺瑪麗開刀生，我唔會返新加坡生，因為想個女攞香港身份證。」她謂現時體重只增加4kg，閒時會念經平靜心境兼胎教。<br><br>採訪：JessicaNgan<br>攝影：WongManShing</p></body></html>