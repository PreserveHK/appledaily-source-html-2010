<html><header><meta charset="utf-8"><title>突現紅館舞台感動舊友霆鋒Eason憶微時釋前嫌</title></header><body><h1>突現紅館舞台感動舊友<br>霆鋒Eason憶微時釋前嫌</h1><p>陳奕迅（Eason）昨晚在紅館繼續舉行第6場演唱會，前晚他聲沙演出第5場，一眾圈中好友除了於台下及透過微博為他加油外，昔日老友謝霆鋒突然上台獻唱一曲《改造人》，令Eason驚喜萬分，全場起哄。兩人又齊坐時光機，緬懷當年坐公園傾通宵的青葱歲月。</p><p>陳奕迅一連18場紅館演唱會繼續企硬舉行，連日來他因受感冒、哮喘及空氣污染影響致聲沙走音，前晚他舉行第5場時，雖仍聲沙但漸趨好轉。不過令他最開心的是老友謝霆鋒，失驚無神殺上台獻唱由Eason作曲的《改造人》，令Eason既驚喜又感動。<br>前晚Eason唱至安哥部份時，現場樂隊忽然奏起《改》曲音樂，同時霆鋒上台邊行邊唱，當堂令Eason呆了，接着兩人擁抱，Eason並為霆鋒和唱，全場起哄掌聲雷動。<br>Eason表示開騷前曾與霆鋒通電話，並告訴霆鋒他稍後會到英國開騷，霆鋒於台上說：「好開心有陳奕迅呢個兄弟，佢係香港歌手嘅光榮。」霆鋒謂10年前自己在紅館開騷時，一晚Eason突然上台給他驚喜，10年後的今天他回禮支持。霆鋒說：「15年前大家啱啱出道時，成日坐公園仔傾偈傾天光，嗰啲日子好開心。」</p><p>滋潤湯水潤喉</p><p>霆鋒與Eason本是死黨，但多年前一度疏離，當年Eason曾以黃偉文填詞的《最佳損友》憑歌寄意。近年兩人回復友好，相隔近6年後於前晚同台唱歌，已有4年未踏足紅館的霆鋒更搶盡風頭。<br>其他捧場老友尚有何韻詩、何超儀夫婦、葉佩雯及男友郭偉亮等，阿詩、孫耀威和楊千嬅等更各自於微博留言為聲沙老友加油，所以Eason對好友們的關懷十分感激，更笑謂近日收到不少愛心滋潤湯水給他養聲潤喉。<br><br>撰文：葉雪</p></body></html>