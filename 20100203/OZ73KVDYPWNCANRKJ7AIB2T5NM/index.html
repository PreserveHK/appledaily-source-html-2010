<html><header><meta charset="utf-8"><title>窩輪搏擊：17253吼位炒一轉 - 俊樺</title></header><body><h1>窩輪搏擊：17253吼位炒一轉 - 俊樺</h1><p>花旗股市前晚借經濟數據理想反彈，道指大升118點，帶挈噚日港股炒上，恒指曾經升破20500，不過高位缺乏承接，最後只升得28點，報收20272。<br>內銀股個勢啱啱轉好，內地又傳出中央要銀行收番啲違規貸款，升勢又被消息打窒，但係隻招商銀行（3968）就照升，可以繼續睇好。<br>中海油C輪17253：中海油（883）昨收11.26元，升1%。股價靠近10日線收市，成交增加，短線有機上試12至12.20元，可以諗吓隻C輪17253。<br>隻輪現價10仙，2010年8月4日到期，行使價11.88元，溢價14.3%，引伸波幅41.6%，有效槓桿5.2倍，正股升上12.20元，17253睇14.9仙，如果正股跌穿10.78元，就沽咗隻輪止蝕。<br>俊樺</p></body></html>