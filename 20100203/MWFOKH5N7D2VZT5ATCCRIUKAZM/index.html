<html><header><meta charset="utf-8"><title>關心妍憶番禺騷有人鳴槍</title></header><body><h1>關心妍憶番禺騷有人鳴槍</h1><p>關心妍（Jade）昨日到銅鑼灣出席寵物節宣傳活動，活動在一間狗cafe舉行，該店是由前歌手文恩澄及媽咪投資六位數字開設。梁漢文日前在內地登台遇打架事件，Jade表示結婚前最後一次到廣州番禺舉行小型演唱會，現場只有2,000個位，卻有4,000人持票入場，會場有人發生爭執，相當混亂。<br>Jade說：「喺會場突然聽到好似有人鳴槍，我真係好驚，想賠錢走，但係又收晒錢，頂硬上唱完兩首歌就即刻走，我都唔敢再接登台做。」<br>另外，Jade帶同8歲愛犬Yogi到場，她表示婚後愛犬跟媽咪同住，彼此感情難免生疏，但熱身後愛犬又會向她撒嬌。</p><p>不設防造人</p><p>由於雙方父母希望Jade夫婦快些生BB，所以禁止她養狗，但她表示暫定2012年尾才生BB，但Jade說：「其實我又冇刻意設防，順其自然，同埋我都冇食避孕藥，因為怕會影響身體。」<br>採訪、攝影：楊潔雯</p></body></html>