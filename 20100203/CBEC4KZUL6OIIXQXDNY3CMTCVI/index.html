<html><header><meta charset="utf-8"><title>掃得喜　StellaMcCartney二折放售</title></header><body><h1>掃得喜　StellaMcCartney二折放售</h1><p>距離新年得番不足兩星期，正式踏入倒數階段，每逢這個時候，開倉例牌多籮籮。今次開倉的主角個個名牌：BCBG、ClubMonaco、JuicyCouture、C.P.Company、StellaMcCartney、DonnaKaran等等全部二折起。買靚衫過新年，睇嚟未利是之前荷包先要倒水，年尾要瞓身大出擊！<br><br>記者：葉雪芯<br>攝影：林栢鈞<br>Model:Vivienne@uniquemodel<br>Hair&amp;Makeup:ElawWong（http://www.elawwong.com）</p><p>抵買一號ClubMonaco</p><p>今次年尾大開倉，以一大堆名牌作招徠，其實全為imagineX旗下品牌，當中不乏一向時裝精勁冧的JuicyCouture、StellaMcCartney、BCBG等。大部份都減至二折，至少都有半價，以HighEndBrand一向企硬的價錢，減至這個價位實屬難得一見。當中最抵買的算得上是ClubMonaco，二、三折無走雞，雖然主打的是黑白灰等較沉的顏色，但勝在百搭易襯，平買幾件有睇頭的OL上班服都不錯；抵買二號就要數到StellaMcCartney，二折起跳，EarthTone針織款為主，比較適合用來Mix&amp;Match；至於C.P.Company亦是抵買榜上有名，全部二折，比較Colourful和少女味重，不過由於貨量不多，有心人要落足心機去搜括！</p><p>Juicy減袋冧少女</p><p>除了以上三大抵玩牌子之外，仲有其他名牌大割價，例如BCBG和DonnaKaran，同樣減至四折，款式風格比較成熟淑女，多數以黑色為主。其中BCBG更加有不少TubePartyDress，是好機會掃一兩件返歸看門口以備不時之需。講到o靚妹心水，就一定是JuicyCouture，以甜美可愛的款式為主。不得不提的是，今次開倉DonnaKaran和JuicyCouture少有地推出勁減手袋，唔使再周圍搵StaffSale啦，行快兩步執平貨！</p><p>開倉資料：</p><p>日期：即日起至2月7日<br>時間：11am-9pm<br>地點：時代廣場13樓<br>查詢：21188900</p></body></html>