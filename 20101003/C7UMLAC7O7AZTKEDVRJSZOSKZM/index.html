<html><header><meta charset="utf-8"><title>趣趣地基利士比爛賭宣佈破產</title></header><body><h1>趣趣地<br>基利士比爛賭宣佈破產</h1><p>曼城對紐卡素賽前，傳嚟一個紐卡素舊將唔多愉快嘅消息，就係前北愛爾蘭國腳翼鋒基利士比日前因債台高築宣告破產，報道冇講佢負債數目幾多，只知佢應該係因為一個賭字累事。據講呢位喺曼聯成名嘅35歲名將，去季喺北愛球會落班，周薪得嗰1,500鎊，家陣連班都冇得落仲破產，認真坎坷。</p></body></html>