<html><header><meta charset="utf-8"><title>周秀娜頻撲晒腿</title></header><body><h1>周秀娜頻撲晒腿</h1><p>楊千嬅、周秀娜及林峯等一眾新戲《抱抱俏佳人》的演員，昨日到尖沙嘴錄影無綫節目《名人飯局》。周秀娜日前由澳洲工作回港，馬上又要為新戲宣傳，難得她仍一臉精神奕奕，露出長腿的她甚為搶鏡。</p><p>千嬅搵老公出氣</p><p>正為演唱會綵排的千嬅透露，近月經營養師設計餐單和運動後，3個月減去15磅，問到老公丁子高可有投訴「冇手感」時，她笑說：「識我嗰陣已經知唔係用手感嚟相處啦。」她又謂老公成為她的出氣袋，她說：「佢日日聽我發脾氣，又接收晒我啲情緒，直頭可以話佢係大海無量。」此外，近日傳將轉投now的無綫高層何麗全向林峯埋手挖角，他說：「何生好照顧我，畀咗好多機會我。」<br>採訪：藍文浩<br>攝影：陳志嵐</p></body></html>