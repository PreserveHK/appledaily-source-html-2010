<html><header><meta charset="utf-8"><title>牛年博盡　新春養精力古仔瞓醒發虎威</title></header><body><h1>牛年博盡　新春養精力<br>古仔瞓醒發虎威</h1><p>古天樂去年牛年大豐收，在內地晉升為億元票房小生，踏入虎年也是片約接不停。去年經常出外工作儼如空中飛人的他，農曆新年有十天長假，自言過去一年經常不夠瞓的他，表示會趁機好好休息，之後再陪父母去親友家拜年。</p><p>古天樂去年主演的賀歲片《家有囍事2009》成為華語片票房冠軍，今年他與吳君如再合作《花田囍事2010》，希望可蟬聯冠軍，但今年肯定要打一場硬仗，因對手比去年多，所幸該片上周四開畫便贏了頭彩，成為票房冠軍所以今個春節古仔特別開心，認為是個好開始。</p><p>陪父母拜年</p><p>加上古仔今個新春得到十天長假，令他喜上加喜，但他沒打算出外旅行，反而選擇留港陪家人過節，去年他大部份時間都在內地拍戲，故春節期間會盡量減少應酬，多點時間留在家中休息，因過去一年長期睡眠不足，他說：「上年我真係冇乜時間對住屋企張床，每日都幾乎唔夠瞓，難得新年有長假期，真係要好好補番，不過休息之餘，我都會陪阿爸阿媽去拜年。」<br>原來古仔思想十分傳統，農曆新年一定會去拜年，陪伴父母到親友家敍舊，他說：「我平時咁忙，親朋戚友根本冇時間見到，如果唔係趁過年電影全部停工，真係唔會有假期，一年先至見一次，所以我好珍惜過年同父母去親戚家拜年，同啲小朋友玩吓！」<br>每年年三十晚及大年初一，古仔都會留在家中拜祖先，他說：「我係長子，媽咪都吩咐我要擇時辰拜祖先，等祖先保佑一家人可以平平安安，健健康康。年初二我就會陪阿爸去放生，如果再有時間我會同自己影迷會搞一個春茗聯歡。」<br>採訪：陳月媚　攝影：仇志德</p></body></html>