<html><header><meta charset="utf-8"><title>窩輪搏擊：新地反彈　博17811 - 俊樺</title></header><body><h1>窩輪搏擊：新地反彈　博17811 - 俊樺</h1><p>港股農曆年假前由低位反彈，成交雖然縮減，但氣勢唔錯，希望虎年表現可以維持相同氣勢，老虎威猛，祝大家虎年股市威威。<br>港股今日可唔可以紅盤高開高收，要睇噚晚花旗股市表現同埋投資者對人行再調高存款準備金率嘅反應，如果今日早市靠穩，晏晝可以睇好啲。<br>新地C輪17811：新地（016）上周五報收103.10元。股價早前下試250日線，跌穿1日後，迅速反彈，已經重越20日線，短線有機推向110至113元，可以諗吓隻C輪17811。<br>隻輪現價6.2仙，2010年9月29日到期，行使價120元，溢價22.4%，引伸波幅37.2%，有效槓桿5.8倍，正股見113元，17811睇10.3仙，正股跌穿99元，就沽咗隻輪止蝕。<br>俊樺</p></body></html>