<html><header><meta charset="utf-8"><title>拍鄭中基吃苦頭虎年轉旺朱古力Baby甜運當頭</title></header><body><h1>拍鄭中基吃苦頭虎年轉旺<br>朱古力Baby甜運當頭</h1><p>今年首拍賀歲片的Angelababy，在《花田囍事2010》入面與搞笑能手鄭中基（Ronald）結片緣做情侶，Baby坦言好在二人對手戲不多，否則實被他弄致精神分裂，雖然拍戲辛苦，但早前Baby為朱古力展宣傳，特別着起朱古力製的裙子，又被朱古力照頭淋影靚相，工作總算苦中有甜。</p><p>楊穎（Angelababy）早前為海港城朱古力展宣傳，特別穿上曾與LadyGaGa合作的設計師PetraStorrs設計的朱古力裙，拍攝1比1大相。<br>Baby當日由晚上10時拍到凌晨4時，朱古力裙和十多磅頸飾外，還要被工作人員將一大桶朱古力漿照頭淋，朱古力漿入眼，搞到baby不斷流淚水，吃盡苦頭。<br>不過，笑言變了「泰國妹」的baby卻回味無窮說：「回家才發現脖子很累，那天我足足花了2小時冲凉，冲完後還覺得自己滿是朱古力的味道，不過朱古力facial做一次就夠了，哈哈！」</p><p>返鄉下放炮仗</p><p>至於在賀歲電影《花田囍事2010》裏面飾演公主的Angelababy與扮將軍的鄭中基（Ronald），初次合作賀歲片感覺新奇，特別是Baby，她說：「戲裏面我哋互相傾慕，不過佢講嘢真真假假好難捉摸，我又第一次拍賀歲片好多嘢都要佢教。」Baby笑言可幸跟他戲份不多，否則很易精神分裂。<br>過年期間，Baby會返家鄉上海過年兼放炮仗，感受濃厚的新年氣氛。<br>另外，去年以拍戲為主的Ronald今個情人節會在家中度過。</p><p>中基回歸樂壇</p><p>他說：「屋企人會出埠，我得幾日假飛得嚟都要返香港，所以屋企人會獨留子女即係我喺屋企等親友嚟拜年。」新一年Ronald希望除電影外，會放多點時間在歌唱事業上，希望再殺出一條血路。<br>採訪：何永寧攝影：林德雄<br>場地提供：dadaBar<br>鄭中基髮型：HoraceTse<br>服裝：Diesel化妝：YenLai<br>Baby髮型：AlexSo<br>服裝：SoniaRykielH&amp;M<br>化妝：WillWong</p></body></html>