<html><header><meta charset="utf-8"><title>狗仔隊出更：蒙嘉慧密會周子駒斷正即逃</title></header><body><h1>狗仔隊出更：蒙嘉慧密會周子駒斷正即逃</h1><p>現年34歲嘅蒙嘉慧（YoYo）同42歲男友鄭伊健拍拖4年，感情一向好穩定，雖然上年有傳YoYo向伊健迫婚唔成功，加上伊健樂做王老五，同埋最近嘅事業又發展得唔錯，相信佢哋家仍甘於現狀。</p><p>「我行呢邊，你行嗰邊」</p><p>唔知係咪男友唔得閒陪伴，YoYo噚日下晝5點幾就同無綫節目主持周子駒到中環連卡佛行街，佢哋原本好親熱咁孖住去睇女裝鞋，但未開始真係睇鞋時，眼利嘅YoYo已經發現記者嘅蹤影，雖然YoYo滿臉歡容向記者揮手示好，但見到記者影相又即刻火速分道揚鑣。<br>YoYo同周子駒道別時仲話：「我行呢邊，你行嗰邊。」最搞笑係原本等緊升降機嘅周子駒又煞有介事連都等唔切就即刻離開，似乎怕俾記者影到兩人嘅合照。<br>馮仁昭翻查資料發現上年5月，YoYo都試過撇甩男友同周子駒食飯，當時周子駒發現記者後都表現避忌，仲即刻喪跑離開，令人莫名其妙。</p></body></html>