<html><header><meta charset="utf-8"><title>MCJin難忘遇星爺</title></header><body><h1>MCJin難忘遇星爺</h1><p>歐陽靖（MCJin）昨日到商台接受訪問，他早前參與的電影《打擂台》即將上映，身為基督徒的他，表示之後拍電影要考慮的因素較多，他說：「如果劇情有性愛鏡頭或者要講粗口，就要睇吓劇情係咪真係有需要，但係我又唔會因為自己係教徒而夾硬要人哋去改劇本。」</p><p>要求合照</p><p>MCJin又表示最想與吳君如及偶像周星馳合作，他指兩年前於中環巧遇星爺，把握機會上前要求合照，他說：「我當時喺波樓見到佢，仲主動提出請星爺飲嘢，最後係佢請我飲，呢件事我會講一世，如果真係有機會畀到我同佢合作，佢叫我做乜都得。」MCJin指不知道星爺早前舉行招募活動，否則他一定會去面試。<br>採訪、攝影：李珮洳</p></body></html>