<html><header><meta charset="utf-8"><title>周柏豪捱摑有女咀</title></header><body><h1>周柏豪捱摑有女咀</h1><p>周柏豪早前為新歌《我不要被你記住》拍攝MV，親自邀請緋聞女友鍾浠文做女主角，今次他大玩變態掌摑，不過最終卻大享艷福。</p><p>打足廿次</p><p>MV是講述已有男友的女主角與好友周柏豪有曖昧關係，女方不開心時就會蒙着柏豪雙眼，然後掌摑他來發洩，鍾浠文不敢真打，柏豪說：「我叫佢真打，最後打了幾次先啱位，我足足被打成廿次，塊面仲有埋個掌痕。」雖然柏豪慘受皮肉之苦，但導演十分識做，在拍攝尾段時安排兩人親嘴，令柏豪大享艷福，他更大讚鍾浠文雙唇柔軟，他說：「呢個係我拍MV嘅初吻，拍之前大家都有少少緊張，但我哋事前都有度下位，公司同事仲話唔好試咁多次，費事咁益我喎。」<br>撰文：林妃</p></body></html>