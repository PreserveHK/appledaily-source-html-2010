<html><header><meta charset="utf-8"><title>AmandaS.擁抱Coach歲月</title></header><body><h1>AmandaS.擁抱Coach歲月</h1><p>女人要得到別人妒忌，總離不開三個元素：太漂亮、太幸運和太幸福。名模AmandaS.可說是滙集這三個元素於一身，明年將在意大利與未婚夫拉埋天窗的她，正值人生最幸福的時刻，所以舉手投足都發揮出自信的魅力，在她來港發展這幸運10年時光中，她就感謝Coach為她見證一切。</p><p>入行多年，AmandaS.曾與無數品牌合作，不過她清楚記得和Coach的認識是發生在15歲時，她說：「當時在美國讀書，校內所有女仔都係用Coach嘅袋，因為呢個品牌喺美國真係好hit，所以一直好想有一個，但我只可以等媽咪去波士頓探我時同佢去買，我到家都仲記得終於買到時嘅興奮心情。」</p><p>買完必用</p><p>成為名模後的Amanda當然想要甚麼就買甚麼，所以到了今天，她家中的衣服、鞋襪、手袋已多得數不清，連她說：「我從來唔會數有幾多，因為我知道一定好恐怖，我都唔想面對。」幸好與她同居多時的未婚夫一直沒有嫌棄她多年的戰利品，更對她說出至真情話：「佢從來唔會嫌我有太多衫，對我好好。佢甚至話自己一直喺公司好努力咁工作，就係為咗畀我住一間更大嘅屋，可以繼續買鍾意嘅嘢，聽完真係覺得好sweet。」</p><p>雖然有未婚夫大力支持，不過Amanda就表示瘋狂shopping後，也不會只買不用，她說：「好多人都問過我，會唔會有啲係買咗之後一直冇用過，但我覺得一年冇用過，之後都會再用番，尤其係手袋，襯唔同嘅衫就會有唔同感覺，即使今年已經過咗個潮流，但過多幾年都可以用得番，有啲款式靚又大方嘅手袋，甚至可以年年用都唔覺得過時。」</p><p>最愛皺褶</p><p>說着，Amanda就拿起Coach新款紫色皺褶手袋，大讚褶紋有特色而且易襯，是襟興之選，這也是她多年來都喜歡此品牌的原因，她說：「呢個品牌其實好有紐約風格，一望上去就覺得好潮、好利落，所以我由15歲開始就鍾意佢，多年來都一直支持。」</p><p>大紐約主義</p><p>正如Amanda所說，Coach充滿紐約風格，手袋的形狀如紐約街頭一樣井井有條，不過今季就毅然推出多款半月形手袋，袋身較軟，配合事業女性多樣化的一面。<br>其中密集式的皺褶紋是今季首度推出，為多年忠實fans帶來新驚喜，與日新月異的紐約一樣與時並進。</p><p>採訪：R.AuYeung<br>攝影：ChanChiLam<br>化妝：JonathanLiofXenter<br>髮型：KeithLiuofXenter<br>場地提供：Coach（中環）</p></body></html>