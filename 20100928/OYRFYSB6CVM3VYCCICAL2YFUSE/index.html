<html><header><meta charset="utf-8"><title>消費blog：曼谷CentralWorld重開　買一送一</title></header><body><h1>消費blog：曼谷CentralWorld重開　買一送一</h1><p>小妹以前經常去曼谷，請一日假，加埋周末周日例假，玩三日兩夜周圍shopping、做spa真係好relax，但今年年初俾紅衫軍搞一搞，連小妹潮拜勝地CentralWorld都燒埋，都好少去曼谷玩。經歷火劫嘅CentralWorld終如好似火鳳凰咁重生，歷時約半年修葺，今日終於開番，啱啱趕得切一連三日嘅十．一長假期。<br>身處曼谷嘅老友「泰國通」胡慧沖快速幫小妹刮料，佢話今日重開嘅CentralWorld有八成店舖開門營業，為咗隆重其事，商場會推出優惠Voucher，售價1,000泰銖（折港幣$250），可以購買價錢2,000泰銖（港幣$500）嘅貨品，變相買一送一，「商場大部份嘅商戶都有參加呢個promote，旅客可以不限次數使用Voucher，但Voucher售完即止」。</p><p>設室內溜冰場</p><p>胡慧沖又話，最多港人關心、專賣蝴蝶袋嘅NaRaYa，同埋潮服專門店TopShop今日都會開番；但除咗舊店重開，更大嘅驚喜係新開咗一間室內溜冰場，「CentralWorld最初期都有間溜冰場，後嚟停業。CentralWorld重新裝修嗰陣，知道同區另一個商場SiamDiscoveryCentre會開溜冰場，咪搶頭啖湯開先囉，凉浸浸都幾啱港人」。<br><br>電郵：mailto:shoppingjing@appledaily.com</p></body></html>