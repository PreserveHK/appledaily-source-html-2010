<html><header><meta charset="utf-8"><title>Crossovermiadidas　字花冧女</title></header><body><h1>Crossovermiadidas　字花冧女</h1><p>摩記呢期一洗頹風！Milestone、Backflip幾部手機連續穩定獲得好評；新添食作QUENCHXT5，$2,580價位，3.2"觸屏、500萬像素相機，一句，無乜驚喜！但大件夾抵食；將來可升Android2.2，保證有前途。<br><br>記者：符樂<br>攝影：梁細權<br>Model：Bella@Jacso<br>服裝鳴謝：adidas</p><p>抵買中階Android2.1</p><p>若果你問我XT5有咩特別，我會話：「無！」但你問我佢抵買嗎？我會話：「抵！」此話何解？皆因XT5已經係摩記今年第6部智能手機，佢完全係QUENCH及XT3的混合升級版；QUENCH的500萬像素鏡頭加上XT3的Trackball軌迹球，不過即使Crossover埋miadidas出機殼都唔係新鮮事，一句講晒：「驚喜欠奉！」但XT5升級至Android2.1，機身輕薄，芒又夠大，兩款adidas機殼免費送畀你，中階機有如此質量能夠話唔抵嗎？</p><p>溝miadidas送雙彩殼</p><p>傳統手機離唔開黑、灰色，XT5的全黑機殼用上較柔軟的物料，手感不錯，但為咗令部機更吸引，摩記又從外觀入手，繼QUENCH後再次與大玩個性的miadidasCrossover，一改以往沉色的主調；跟機都會附送一白一粉紅機殼，純玩miadidas字形花款，女士們用嚟襯衫啱晒，惟獨換殼有點困難。</p><p>入門功能齊全</p><p>摩記最近好明顯係想擴大佢哋嘅Android手機陣容，呢部XT5論價錢論功能都可算係入門之選。Android2.1中我最愛係支援動態桌面（LiveWallpaper），可讓桌面更活潑。而XT5亦支援完整的Google服務，如GoogleMaps、GoogleTalk、Gmail一早Set齊晒。透過AndroidMarket用家可輕易取得超過七萬種應用程式及Widget工具和小遊戲。可用3.5G同Wi-Fi上網，仲見到有YouTube及facebook，可將即時錄製的影片Upload，或與朋友們即時分享現狀，其他實用功能例如語音記事都齊備，小記試機後覺得上網速度相當流暢，其他功能使用亦無大問題，只係佢唔支援高清短片攝錄扣咗啲分。</p><p>小知識：miadidas玩度身訂做</p><p>講起adidas，大家多愛佢嘅Classic！mi系列你又知幾多？簡單講佢係一個專業的訂做系列，會根據你的腳形、需要的運動性能、個人色彩風格，幫你度身訂做一對最能配合你的運動鞋（如足球、跑步、籃球及一般運動訓練等），總之就係玩得Pro啦！</p><p>Profile</p><p>處理器：QualcommMSM7227600MHz<br>系統：Android2.1<br>制式：GSM四頻/WCDMA<br>體積：114.9×56.8×12.4mm<br>重量：117g<br>通話/備用時間：492分鐘/560小時<br>顯示屏：3.2"（320×480）<br>主要功能：500萬像素相機、LED<br>閃光燈、Wi-Fi、aGPS<br>記憶卡：microSD<br>查詢：Motorola（25063888）
</p></body></html>