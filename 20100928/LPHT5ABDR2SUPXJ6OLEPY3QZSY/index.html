<html><header><meta charset="utf-8"><title>趣趣地加拿斯傷埋　熱刺焗踢進攻足球</title></header><body><h1>趣趣地<br>加拿斯傷埋　熱刺焗踢進攻足球</h1><p>熱刺明戰川迪，領隊哈利列納事先張揚會踢進攻足球，但又補充係被逼。鬼咩，連埋啱啱喺上個禮拜五操練受傷嘅加拿斯，哈利列納又真係想搵個冇傷嘅後衞都難，焗住搶攻，以攻為守唔知有咩結局，但球迷肯定有眼福。</p></body></html>