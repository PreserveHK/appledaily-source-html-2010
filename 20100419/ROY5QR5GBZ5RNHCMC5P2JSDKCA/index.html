<html><header><meta charset="utf-8"><title>HER：超市優惠卡JCard最so　$1bid筍貨</title></header><body><h1>HER：超市優惠卡JCard最so　$1bid筍貨</h1><p>「慳得一蚊得一蚊」除了是超市宣傳句語，亦是不少精明主婦的持家宗旨。反正日用所須柴米油鹽不可缺，何不就利用各大超市百貨的積分優惠來儲分又或者買特價品，換張現金券再密密買也未遲。<br><br>記者：謝翠玲<br>攝影：陳盛臣<br>Model：Vanessa@PureModels</p><p>吉之島<br>JCard$400買相機</p><p>費用：JCard$50/年、FamilyJCard$150/年<br>積分計算：$1=2分（電器部為$1=1分、逢星期三超市$2=1分）<br><br>2001年推出的JCARD，現時有會員達40萬。既然收得年費，回贈優惠亦有不少，新申請或續會的會員可獲贈會員優惠集乙本，享有JUSCO、指定JUSCO特許銷售商及各界商戶之優惠外，亦有積分累積，如每$5,000可換取$50禮券，此外，還有多項獨有優惠。</p><p>最強項：會員獨享優惠多</p><p>最為人熟知的是每月的感謝日，會員平日亦可獨享「JCARD價」外，於感謝日更可以超值「JCARD價」購買精選貨品，而JCard會員在生日時可得到生日優惠，份外尊貴。會員只需登入JUSCOCITY拍賣網更可享低至$1的底價，競投心儀的影音數碼產品。<br><br>查詢：25653656</p><p>許小姐精明Tips：</p><p>「每月2同20號感謝日先會買嘢，因為啲嘢特別抵外，當天嘅消費額更可累積喺積分獎勵計劃內。有時仲會上網睇吓佢個$1拍賣，試過用四百幾蚊bid到部Sony相機，bid時唔好立亂落價，差唔多最尾嗰刻先出擊，勝算高啲！」
</p><p>city'super<br>supere-card密密增值</p><p>費用：$40/首年<br>積分計算：$1=1分<br><br>supere-card自1996年推出以來，已有8萬會員，會員消費滿$1得1分（特別日除外），分季度和年度獎賞，並有多項貼心服務包括生日禮物、免費生活雜誌、特價上CultureClub課堂等。</p><p>最強項：superTuesday雙倍分</p><p>最受會員歡迎的是一年兩度，逢八月和十二月舉行的PrivilegeNights，每次為期兩天的特價日，多種貨品低至八折，連酒窖都有八八折。另外，每月的第二個星期二是superTuesday，當天的積分會雙倍計，舉例說若當天只買$750，積分便會雙倍為1,500分，已有資格獲季度$50電子禮券了，是儲分的最大機會。<br><br>查詢： http://www.citysuper.com.hk </p><p>劉太精明Tips：</p><p>「張supere-card似八達通，每次增值$100都有2%回贈，有時唔買嘢都會預先增值多啲錢，未消費都有錢賺！」</p><p>一田百貨<br>一田卡專買貴嘢賺回贈</p><p>費用：永久免年費<br>積分計算：$1=1分<br><br>一田卡是跟富邦銀行聯手合作的積分兼信用卡，在不同部門可得到不同折扣優惠，包括服裝及家品部有九折，而星期一超市部有九五折優惠。每年四月和十月推出全店開季優惠，很多優惠只限會員享用，更會即場加碼送現金券。</p><p>最強項：積分長積長有</p><p>除月簽$2,000可換$50現金券，餘額或未滿$2,000的簽賬亦會自動累積，半年內滿$5,000可獲$50現金券。積累$25,000便可得$100現金回贈。<br><br>查詢：26941111</p><p>黃小姐精明Tips：</p><p>「為咗換現金券，我特別會買電器同海味等貴價嘢，而且我好鍾意去廚具部，特別多獨家優惠同贈品畀一田卡顧客，真係抵好多！」</p><p>惠康<br>八達通日日賞不停嘟</p><p>費用：全免<br>積分計算：$200=R$1<br><br>幾乎人人至少手持一張的八達通，只要上網登記「八達通日日賞」服務，便可在消費時順便儲分，賺取日日賞$。其中超市商戶包括全港超過250間分店的惠康及MarketPlacebyJasons，而購買指定貨品更可賺取額外5倍、8倍甚至10倍日日賞$。<br><br>查詢： http://www.octopus.com.hk </p><p>最強項：隨時換錢</p><p>不論以現金、信用卡、八達通卡或禮券購物，只要在付款時拍一拍卡，便可賺日日賞$。只要在結賬時知會收銀員便可將日日賞$扣除，R$1等值1元。</p><p>Fiona精明Tips：</p><p>「鍾意佢連港鐵商場都用到，隨時隨地拎出嚟嘟，有時儲得差不多就會換現金用。不過要$200先有R$1，好似少咗啲！」</p><p>百佳<br>易賞錢全家動員儲分</p><p>費用：全免<br>積分計算：$5=1分<br><br>百佳於2007年推出的「易賞錢」優惠計劃，目前全港有逾560萬會員，超過400個零售點包括港澳全線百佳超級市場、屈臣氏及豐澤等都適用。顧客可儲積分當現金或換其他優惠。另外，會員於生日月亦可享額外優惠及獎賞。</p><p>最強項：優惠花樣多</p><p>用店內的易賞錢機查閱積分資料，既可列印優惠券，亦可換購不同貨品或禮品，如美亞廚具、海洋公園入場券等。最吸引的是換現金券，每500分換$10，用來買心水貨品最實際。<br><br>查詢： http://www.moneyback.com.hk </p><p>江太精明Tips：</p><p>「同媽媽共用子母卡，兩家分頭儲分。每次先Check卡睇吓有無適用嘅優惠券，仲會揀有額外積分獎賞嘅嘢先買，所以儲分特別快，經常都換現金券。」</p></body></html>