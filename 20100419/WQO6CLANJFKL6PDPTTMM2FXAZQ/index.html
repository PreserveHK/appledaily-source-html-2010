<html><header><meta charset="utf-8"><title>周秀娜愛鞋　掟入洗衣機</title></header><body><h1>周秀娜愛鞋　掟入洗衣機</h1><p>要潮要型之士，請將眼珠或用手自行移開這一版，因以下內容未必適宜你/妳所觀看。雖說襯得起時裝版，要的是潮、潮得要新、新得有款，但今次奉上的新品報道──Rockport，美國舒適鞋履品牌，賣的卻是「NOTTRENDY！JUSTCOMFORT！」叫埋Chrissie（周秀娜）做model，都係想你睇得舒服啲。估唔到索女心水，竟然也是放得入洗衣機的鞋履！<br><br>記者︰吳美美<br>攝影︰林栢鈞<br>Model︰Wayne@Jamcast<br>Wardorbe︰FrenchConnection（29811760）</p><p>舒服鞋食正帆船熱</p><p>Rockport，1971年出世，30年來都有句口頭禪「WalkingComfort」。其實呢句好重要，連行步路都話唔舒服，唔怪得知調查話香港七成人覺得唔和諧，原來係日日雙腳受苦！之不過，2010年的今日，要款式還要擁有足感高享受的鞋款，無疑係好大抉擇……Rockport查實已經好畀心機delete「老土」一字，無錯「CHANGE！」係要需時。<br>經小記篩選過後，SS10男裝比起女裝贏幾個馬位，致勝之道係品牌有緊貼trendysense，起碼知道呢幾季都hit帆船鞋，趁熱推出揚帆系列。其中RussianRiver與帆船鞋款無大分別，但鞋墊就加入新意思，同adidas合作研發的adiPRENE和adiPRENE+鞋墊科技，加強後跟緩震及前掌回彈力及推進力效果，行路時會有軟而輕彈的感覺。顏色方面更加入紅、泥黃、灰色等，已經好好好盡量配合市場大勢。</p><p>男裝部份鞋款都加入adiPRENE和adiPRENE+鞋墊技術，看看鞋墊就分辨到。</p><p>男模志偉（Wayne）</p><p>「帆船鞋前一兩年都興，其他牌子就鍾意玩色，但這個品牌就着得特別舒服，size亦特別大。我穿46號鞋，估唔到佢都有。我自己喺四對之中就最鍾意紅色，因為鞋墊特別有adiPRENE+技術，踩上去有軟綿綿感覺，就算行街都會好舒服。」</p><p>放對鞋入洗衣機</p><p>買吓一對、買吓又一對，現在買鞋都是目標為本，最大目的是為襯衫，最緊要靚唔靚！位位仁兄美女，眼見面前鞋櫃心諗「幾靚喎」就拎嚟試啦，唔通仲似阿媽年代「行幾步睇吓夾唔夾腳，舒唔舒服呀」，先至扑鎚入手咩！<br>暫且不提Rockport女裝款，先講加入可機洗功能，完全成對無後顧之憂放入自家洗衣機，真皮都無有怕，尼龍物料更加唔驚，包保唔會變形損毀。款式來說，如「CycleMotion」及「ShoeBetsII」，有類似loafer或帆船鞋款，不過都係疑似，真係如前提所講，好應該踩單車、行山時候着，記住！佢係sell「NOTTRENDY！JUSTCOMFORT！」</p><p>只要鞋框有「washablefootwear」個tag，就代表可放心放入洗衣機洗。</p><p>Chrissie（周秀娜）</p><p>「我最鍾意藍×紅色那對，好處係可以放入洗衣機洗，咁就好啱我呢類鍾意乾淨但又極度懶嘅人，所以最終都係選擇呢一對。頭先我着過都覺得好易襯，例如優閒、中性look都OK，今年仍然好hit帆船鞋，食正個潮流。」</p><p>男裝</p><p>女裝</p><p>Rockport（21473373）<br>金鐘太古廣場202號舖</p></body></html>