<html><header><meta charset="utf-8"><title>手機Projector　晒66"靚長腿</title></header><body><h1>手機Projector　晒66"靚長腿</h1><p>喂，你嚇鬼呀，條腿仲長過43"嘅JessicaC.！無眼花，的確長到得人驚，不過唔係講緊Model本人，而係投影畫面尺寸！呢款LGGW825v最爆係本身唔止係手機，仲可外加一隻美國德州儀器（DLP）嘅MobileProjector，咪睇佢鏡頭細細，縮放比例由12"至66"，莫講話長腿，留番嚟煲片仲好玩。<br><br>記者：陳國輝<br>攝影：林栢鈞<br>Model：Kity@PureModels</p><p>合體即玩方便出街</p><p>有玩開投影機，對DLP呢間公司照計唔會陌生。論經驗，佢由專業級大機玩到變成MobileProjector，可謂大、中、細唔同等級都有，但講到Crossover手機，呢鋪都係第一次！心諗：投影機體積唔細，點可以做到同手機結合？其實道理好簡單，因為Projector本身係一件獨立配件，當你想用嗰陣，只需要拆出手機底蓋，然後直接更換就得，全程唔使熄機；而配件重量只有50g，仲支援主流嘅3GP、MPEG4以及H.264等格式，拎出街用都幾方便o架！</p><p>播片睇相熱到煎蛋</p><p>老實講，論清晰度，佢一定唔及專業級Projector，但要讚係各項操作反應都幾快。以即場測試為例，小記由開啟影片檔直至投射到幕牆上，基本上每個Step都頗為順暢，唔使等撈機，而且支援格式夠多，除咗可投射出影音檔，仲能夠出照片、PowerPoint、Excel以及PDF等文件，直頭拎住佢開會都無問題。<br>不過，呢隻微型投影機規格只屬一般，最高解像度得480×320，對比度1,000:1，就算將畫面放盡66"，但解像度唔夠或環境太光，效果一定差。現場試玩時，發現投放到20"，清晰度最高。可惜部機非常食電，連續用約一小時，電量幾乎無咗七成，你走去摸吓佢，真係十足大型Projector咁，熱到可煎蛋o架！</p><p>行Win6.5流暢一般</p><p>唔用Projector時，GW825v同其他智能手機一樣，都需以輕觸式屏幕操作。值得留意係，佢採用WindowsMobile6.5系統，好處係支援電腦內嘅大部份文件格式，即兼容性高；但相比Android系統，操作流暢性就欠奉，特別係TouchScreen反應經常出現遲鈍，好彩，打字用得番QWERTY鍵盤，而鍵上更印有倉頡碼，打中文SMS又或者Email點都舒服啲。</p><p>細位逐樣睇</p><p>Profile</p><p>處理器：QualcommQSD86501GHz<br>記憶體：512MBROM/256MBRAM<br>系統：WindowsMobile6.5Professional<br>制式：WCDMA/GSM四頻<br>體積：113×54×15.56mm<br>重量：約153g<br>屏幕：3.2"WVGA<br>通話時間：290（2G）/180（3G）分鐘<br>備用時間：500（2G）/400（3G）小時<br>主要功能：外接DLP微型投影機、手動對焦、HSDPA數據傳輸、500萬像素相機、觸控震動屏幕、拍攝VGA格式影片、QWERTY鍵盤。</p><p>$4,980<br><br>LG（35437777）</p></body></html>