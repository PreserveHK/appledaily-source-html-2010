<html><header><meta charset="utf-8"><title>雌雄同睇：高球界舒娃　長腿晒冷</title></header><body><h1>雌雄同睇：高球界舒娃　長腿晒冷</h1><p>女子網壇多靚女就係人都知，好似有「金髮美女」俄羅斯嘅舒拉寶娃、「陽光美女」塞爾維亞嘅伊娃諾域同「丹麥甜心」禾絲妮雅琪；原來女子高爾夫球界都係靚女集中地，最新靚女代表就係俄羅斯嘅「長腿美女」維卓露娃！</p><p>擁有一雙大眼睛、一頭棕色長髮嘅維卓露娃，細個時係以芭蕾舞蹈員為目標，到12歲時先至轉玩高球；佢亦係史上首位打女子歐洲巡迴賽（LadiesEuropeanTour），兼且係首位參加大滿貫英國公開賽（08年、BritishOpen）嘅俄羅斯球手。<br>07年先轉打職業賽嘅維卓露娃，亦因為嗰次喺英國參賽期間，每日好似FashionShow咁換足幾套戰衣而揚名；尤其佢身穿紅色短袖戰衣時，將佢完美體態展露無遺，亦令佢開始受傳媒注目，喺女子高球界嘅名氣與日俱增，仲被外界封做「高爾夫球界舒拉寶娃」。</p><p>「享受被注目感覺」</p><p>小妮子年紀輕輕就立志要喺高球界揚名立萬，仲話絕對唔介意以性感尤物形象示人；佢08年仲幫男性雜誌《Maxim》影咗輯性感、高貴嘅相，令佢更加人氣急升。24歲嘅維卓露娃仲話唔怕俾人話佢專登博出位：「我喺球場度鍾意着好似網球款嘅短裙，都係想人留意呢項運動，我非常享受被注目嘅感覺o架！」</p><p>維卓露娃小檔案<br>MariaVerchenova</p><p>國籍：俄羅斯<br>出生日期：27/03/1986（24歲）<br>身高：1米76<br>轉打職業年份：07年<br>官網： http://www.maria-verchenova.com </p></body></html>