<html><header><meta charset="utf-8"><title>用家期望樓價跌兩成</title></header><body><h1>用家期望樓價跌兩成</h1><p>【本報訊】特區政府突然出辣招重擊樓市，不少想買樓自住的市民都表示贊成，認為措施有助穩定樓市，避免資產泡沫爆破。有市民更預期，未來一年樓價有機會下跌20%。<br>市民史先生表示，政府今次出辣招，可以令樓市「冷靜啲」，並主要針對炒家。由於新措施剛出台，所以昨日特意前往地產代理舖，「搵吓有冇筍盤」，雖然暫時未有大幅劈價貨出現，但他相信未來半年有不少早前入市、但實力較弱的炒家陸續減價出貨，對樓價造成下跌壓力。</p><p>嫌未夠狠　入市未是時候</p><p>昨到大圍新盤盛薈參觀示範單位的余先生認為：「如果政府仲唔出招，樓市就會唔掂，繼續俾啲炒家咁炒法，想買樓嘅人買唔到，如果買炒家貨，又擔心接火棒。」他說，以用家立場，如果儲足一定首期，亦不會擔心新措施，因為長遠亦是「揸磚頭穩陣」。<br>同場的鍾先生覺得，政府可以出手「再狠啲」，因為大多數自住買家都希望樓價可以跌少少才有機會入市，是次出招未必可令樓價大跌。<br>陸先生則表示，政府應該供應更多土地及住宅，平衡市場需求，他不太贊同政府過份干預樓市，因為部份買家可能儲夠一筆首期入市，但政府突然收緊按揭而擱置。此外，他估計今次出招可能令樓價短時間內下跌，製造一批負資產。</p></body></html>