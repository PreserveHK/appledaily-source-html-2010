<html><header><meta charset="utf-8"><title>財金猛人：做墓園顧問有段古 - 李華華</title></header><body><h1>財金猛人：做墓園顧問有段古 - 李華華</h1><p>點解財經版搵楊天命師傅做訪問？無他，皆因佢已晉身為上市公司高層─進軍墓園業嘅仁智國際（8082，前稱訊通控股）嘅顧問，大家都想知佢扮演咩角色。</p><p>幫仁智老闆擺風水而起</p><p>「我係顧問咋，唔係咩高層！呢個BusinessModel好新，家我想做好規劃先，就好似個總規劃咁囉！」<br>楊師傅話係第一次規劃墓園，「做每件事都係講緣份，我同Andy（仁智主席徐秉辰）識咗好多年，佢初初都唔係好信玄學，後尾幫佢擺風水，佢見啲嘢好咗，有進步，傾傾吓佢問我有無興趣合作，咁我咪合作囉。」不過，仁智個名唔係楊師傅改嘅，合作之前，佢亦無算下同Andy夾唔夾，「個人心地好我就會合作啦！」<br>剛有份帶完隊去上海考察仁智個墓園嘅楊師傅話：「即將規劃嘅Project賣點係山明水秀，啲水係有收嘅，即係有山擋住唔會一望無際，西南有水，旺八運，早葬早發，2023年之前葬入去仲當八運葬，運氣會快發啲，會旺財但唔係旺官……」<br>聽落唔錯，不過，華華就仍然唔希望咁快幫襯嘞！</p></body></html>