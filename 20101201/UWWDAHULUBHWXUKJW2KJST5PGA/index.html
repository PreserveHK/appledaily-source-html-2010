<html><header><meta charset="utf-8"><title>Hi-loFollower潮拜毛主席</title></header><body><h1>Hi-loFollower潮拜毛主席</h1><p>Shopping！<br>Shopping！<br>點樣Shop先至夠精明？<br>彈的雖非新調，可日本現正流行一種高低風格（High&amp;LowFashion），即用高級品牌配襯廉價服裝，在經濟不景氣的情況下，連日模都潮拜起來。Hi-lo文化精髓，High的貴精不貴多，重點是整體效果Fashion得來要矜貴，且看日模Linah示範今季4個至HotStyle。<br><br>記者：陳子穎<br>攝影：王文忠<br>模特兒：Linah.M@Jamcast<br>化妝：CeciliaLi<br>場地：TermintTeaYard（駱克道511號1樓）<br>髮型：SunChow@O4</p><p>毛法毛天　百變！</p><p>Fur是每年冬季的MustBuyItems，所以買貴一點都值得，而且不同色系的Fur，可令你的造型產生很大變化，如白色毛毛褸配HotPants加AnkleBoots，可令你變得年輕可愛；黑色皮草襯皮褲加長Boots，Elegant得來又Trendy。此外，你還可利用極富潮味的毛毛襪套來突出你的TotalLook，價格親民得來又百搭。</p><p>SmartBuy！　襪套萬歲</p><p>毛毛Boots雖然Hot，但又好易Out，想湊熱鬧建議花一百幾十買對毛毛襪套，好過你用一萬幾千買對毛鞋！</p><p>紅潮Look　夠貴！</p><p>紅裝在今個冬季的確很「紅」，就連一向暗黑的大牌如AnnDemeulemeester和Givenchy也來湊熱鬧。要數最搶眼又最Hot的打扮莫過於是身上有超過90%的紅物，怕太Loud亦可試穩陣得無死錯人的紅撞黑，如一身黑色One-piece襯紅色絲襪，再襯上黑色高跟短靴，如此輕量級紅色潮Look，是ABCD君也能Carry的着法。</p><p>長青豹服　碰黑！</p><p>縱然AnimalPrint已經流行了好一段日子，但似乎仲會有排興！不過老實一句，豹女唔易做，皆因好多市井小民都愛將豹紋Look和C9Look畫成等號，因此配襯時一定要好小心！所以都係嗰句，凡係由超過一種色系組合而成的Pattern，身上不能同時出現得太多，假如你穿了一件豹紋連身衫，就要襯件黑色外套及黑色AnkleBoots中和一下，想型又易Carry，皮褸襯豹紋Tee最好不過，然後下身着窄牛加高跟鞋，保證唔會出事！</p><p>秋冬雪柄　要小！</p><p>毫無疑問今期最Hot的，一定是日系味極重的雪柄Pattern，之不過，玩時玩，雪柄Look要襯得矜貴唔容易，偶一不慎仲隨時變「村姑」。最容易出事就係身上有超過70%都係雪柄，要知道，雪柄Pattern已經夠晒豐富，太多就會好「娘」。所以千萬別貪心，只需從小物如斗篷、手套、Legging着手，再配襯淨色衣物就已經好Outstanding。</p><p>High&amp;Low達人<br>RickChin：「高買」BasicItem</p><p>在日本長大的RickChin原來一向都奉行High&amp;Low主義，仲話呢個文化的真正起源是由中學生帶起，「學生哥為ShowOff，買FashionItems要死慳死抵，惟有用高價貨襯廉價貨。但真正識襯High&amp;Low嘅人，FashionItems從來唔會買高價貨，反而貴買Basic嘢如TrenchCoat，百搭又長青。」</p><p>Chrissie：褲和袋差價百倍</p><p>跟日模一樣，Chrissie特別捨得花費在手袋上：「有實用功能外，對整體造型亦有畫龍點睛的作用。這個手袋是我去年購入，除因我偏愛這品牌，亦貪其容量夠大又輕身，更重要是款式大方且百搭，方便我配襯不同的造型。」</p><p>a　H&amp;M（21109546）<br>b　YvesSaintLaurent（28680092）<br>c　GiuseppeZanotti（28050890）<br>d　BeLLE（25729956）<br>e　旺角花園街小檔<br>f　MiuMiu（29184617）<br>g　i.t（25040025）<br>h　ZARA（25060070）<br>i　Runway（31049100）<br>j　I.T（28816102）<br>k　MAPLE（61334022）<br>l　Chanel（28100978）<br>m　渣甸坊小檔<br>n　雲裳商店（25770269）</p></body></html>