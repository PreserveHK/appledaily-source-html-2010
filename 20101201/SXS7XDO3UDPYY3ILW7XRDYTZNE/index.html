<html><header><meta charset="utf-8"><title>中環在線：可以賣iPad　偉仕即炒上 - 李華華</title></header><body><h1>中環在線：可以賣iPad　偉仕即炒上 - 李華華</h1><p>早兩日行街，華華見到幾乎人人都拎住部iPhone或者iPad（圖）喺度手指篤篤，最驚嘆係連老人家都玩埋一份；內地同胞亦趨之若鶩，個個落到嚟都衝去電器舖入貨！蘋果嘅地位真係好難代替，所以拍住佢搵食嘅公司，好似富士康（2038）咁，間間都賺大錢。<br>最近又有公司泊到呢個大碼頭喇，就係做開IT產品分銷商嘅偉仕控股（856），旗下間佳杰科技，攞咗iPad喺內地嘅分銷權。蘋果概念認真厲害，噚日朝11點幾，偉仕一出通告，11點半股價開始炒上去，最高見2.42元，全日埋單升8.8%，真係唔講得笑！大家都知啦，iPad開賣，啲同胞好似搶包山咁搶，呢條水真係有排炒呀。
</p></body></html>