<html><header><meta charset="utf-8"><title>馮仁昭四圍超：志偉播世盃責政府不力 - 馮仁昭</title></header><body><h1>馮仁昭四圍超：志偉播世盃責政府不力 - 馮仁昭</h1><p>曾志偉、江欣燕同阮兆祥噚日去到尖沙嘴為米蘭站新舖做剪綵嘉賓，大會安排4位裸男拎住手袋喺櫥窗展示，志偉大講有味笑話，話裸男下面個袋真係好靚。對於無綫畀巿民大鬧連世界盃精華片段都要用電腦效果做，志偉撐無綫，反指政府應該買下播映權，分配畀各台播放，顧及巿民利益。</p></body></html>