<html><header><meta charset="utf-8"><title>超筍$99內衣套裝　第65場世界波</title></header><body><h1>超筍$99內衣套裝　第65場世界波</h1><p>世界盃開鑼，男友老公們的「不眠不休睇波計劃」全面開動，女友太太們備受冷落，眼白白睇住愛郎只顧寵幸C朗、卡卡、托利斯，難道姊妹們又只能做個深閨怨婦？這段期間梗係要搞搞新意思，趁有樓上內衣店二七折開倉，買多幾套搶眼性感日系內衣引誘另一半對自己關注多點方為上策！<br><br>記者：葉雪芯<br>攝影：譚盈傑<br>Model：Katrina@PureModels<br>Makeup：Constance</p><p>以波會友</p><p>四年一度，球賽當前，男士的精力都用晒去睇波。64場波玩足成個月流流長，女士們當然要積極搶攻，換一身誘人內衣，盡力扭轉佢嘅視線回到你身上！平日愛搞Gimmick的樓上內衣店LeisureLingerieStore應該十分明白姊妹們的苦況，呢期就畀位大家上，用最務實的態度，劈價二七折開倉，全場日系內衣折後價九十九蚊拎得走，等各位可以盡情掃貨。講到明要引起另一半共鳴，少不了食住「運動熱」，重點推介的有運動風格的前扣、Y背帶Sporty款式內衣，部份款式更加有國旗組合顏色、間條顏色及紅白西瓜波款式，或者再來一招「以波會友」，波點圖案玩貼題，在看球賽時穿上，搞贈興陪住男友支持心愛球隊，如此體貼，他心目中的冠軍波肯定係你！</p><p>第七套$66</p><p>男人要有新鮮感，換來換去都係一、兩個款，睇怕好快又要入返後備席繼續坐冷板凳。為博表現，不妨選擇狂野性感款式盡Show愛的力量，今次開倉貨式不乏動物紋、蕾絲等女人味重的元素，顏色方面就有大把火辣桃紅。唔慣咁激？Ruffles花邊小碎花或者清純書卷味重的格仔圖案都是好選擇。大家又不用擔心荷包血流不止，今次開倉二七折是低處未算低，開倉期內買日系內衣六套，第七套再減至$66，或加$66送六條內褲，但記緊兩個優惠只能二擇其一。我諗大家還是行快兩步，執輸行頭慘過敗家呀！
</p><p>開倉日期：即日至7月11日	（12:30pm-10:30pm）<br><br>地點：	銅鑼灣耀華街3號百樂中心1502室<br><br>電話：	25720232<br><br>（收現金、Visa及Master信用卡，設有試身）</p></body></html>