<html><header><meta charset="utf-8"><title>送6部iDTV　房仔LED勁播多媒體</title></header><body><h1>送6部iDTV　房仔LED勁播多媒體</h1><p>就算睡房只擺得落張單人床！要玩私人高清影院又如何？Teac最近返咗22"同24"兩款iDTV，內置高清機頂盒，仲具錄影同全高清顯示，睇波Fit到漏！今日《蘋果》聯同恒匯送出6部22"LEDiDTV畀大家，留意介紹再答啱問題，獎品就有機會到手！<br><br>記者：陳國輝<br>攝影：黃子偉<br>Model：Paris@PureModels</p><p>Parts逐處睇</p><p>插HDD錄播通殺</p><p>以前想錄高清節目真係超麻煩，裝一部機頂盒都未夠，仲要變成雙Tuner，卒之駁到成屋電器！今次TeacLED-2208可謂方便得多，佢唔止內置SetTopBox，仲提供錄影功能，只要插番隻大容量手指，或一般2.5"HDD，就可以即時錄影，夠晒方便！另外，機身仲內置多媒體播放器，只要將音頻、視頻或圖片檔直插到機背上嘅USB槽，就能夠即時播放，而且支援格式更包括RMVB、MOV、WMA、DIVX、MP3、BMP等，甚至連TXT文件亦通殺，筆者就試過網上單撈一段《ToyStory3》1080pTrailer放入LED-2208上觀看，基本係一插即播，反應快！最緊要係播片嗰陣未試過窒格，表現流暢。</p><p>內置機頂盒慳位</p><p>擺得房仔，唔慳位又點得？LED-2208內置高清機頂盒兼錄影分唇，唔使額外安裝呢兩部機，已經慳好多位；再者，屏幕採用LED技術，慳電之餘機身仲夠晒薄，22"機身只係得38.1mm，約相等於兩部手機嘅厚度，如果將佢掛埋上牆，房仔空間更覺闊落！畫質當然係重點，採用LED技術，亮度唔成問題，加上佢具備1920×1080全高清解像度，以22"房仔電視嚟講，已相當難得。</p><p>Profile</p><p>尺寸：22"/24"<br>解像度：1920×1080FullHD<br>光亮度：300cd/m囗<br>反應時間：5ms<br>端子：兩組HDMI、VGA、兩組USB<br>體積：522/580×175×381/410mm<br>重量：3.6kg/4.8kg<br>價錢：$2,498（LED-2208）　$2,798（LED-2408）<br>查詢：恒匯（23771211）</p><p>遊戲篇<br>第一關：選擇題</p><p>1.	今日介紹呢部TeacLEDiDTV共推出邊兩種尺寸？<br>	A.19"及21"　B.22"及24"　C.32"及36"<br>2.	TeacLEDiDTV可支援嘅多媒體格式包括以下邊幾類？<br>	A.MOV、WMA、DIVX　B.MP3、BMP、TXT　C.兩者皆可<br>3.	除咗FullHD高解像，佢仲具備以下邊一項獨特功能？<br>	A.2D轉化3D　B.錄影節目　C.內置硬碟</p><p>第二關：估距離</p><p>4.	雖然叫房仔iDTV，但人眼與電視之間，亦有個標準觀賞距離，片段當中，大家估吓Model與電視嘅距離有幾遠？<br>	（貼士：上蘋果網睇片，馬上搵到答案！）</p><p>參加辦法</p><p>1.	參加者須將答案填妥在參加表格內，並聯同個人資料＊，傳真至27420542/23075869，即有機會獲獎。<br><br>2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.	答中所有問題而又最早傳真＊＊的頭6名參加者各得到TeacLED-2208iDTV一部。<br><br>4.	如沒有參加者答中全部問題，則以答中最多問題及傳真時間＊＊最早者可獲獎。<br><br>5.	得獎者將有專人通知。<br><br>6.	為公平起見，《蘋果日報》及恒匯員工、家屬不得參加是次遊戲。<br><br>7.	《蘋果日報》對賽果保留最終決定權，參加者不得異議。<br><br>8.	所有獎品之保養由獎品供應商負責，《蘋果日報》概不負責。<br><br>＊	參加表格上之姓名須與身份證相同，否則將被取消資格。<br><br>＊＊以本報傳真機所顯示的時間為準。<br><br>‧必須憑報紙上的參加表格才可以參加遊戲。</p></body></html>