<html><header><meta charset="utf-8"><title>夏娃兒：谷胸Stephy性感冇底線</title></header><body><h1>夏娃兒：谷胸Stephy性感冇底線</h1><p>雙十年華、貌似鄧麗欣（Stephy）的新8模成員黃雪瑩（Suki），單論身材比正版Stephy更索，唔怕貨比貨，趁正版反潮流繼續停留玉女階段之時，Suki實行谷爆咪咪以噴血比堅尼look出擊搶飯碗，32B上圍明顯較Stephy更見玲瓏浮凸。</p><p>網友封人氣龍女</p><p>問Suki自覺有幾成似Stephy？她說：「我諗有40%，影相某啲角度似，冇話似佢唔好，但希望大家遲啲記得我叫Suki，唔係似Stephy嗰個女仔。」<br>Suki也不像正版Stephy口密愛玩地下情，大方直認有親密男友，擇偶條件也不像Stephy，方力申並非其杯中茶，Suki說：「我唔一定要靚仔，最緊要自己鍾意。」她指其男友非常大方，特准她穿三點式熱賣事業線，問到其性感底線時，她搞笑地說：「想幾低先？有冇泳池咁低。」<br>Suki不用工作時熱愛四處獵影，之後會把靚相放上網跟龍友分享，還自爆被網友封為人氣龍女。<br>採訪：比華利<br>攝影：葉君海<br>髮型、化妝：KathyL.（CiaoBella）<br>泳衣：XGame</p><p>黃雪瑩（Suki）</p><p>年齡：20歲<br>三圍：32B、23、35<br>身高：5呎4吋<br>體重：102磅<br>工作經驗：<br>曾做化妝師，現為新8模成員，近日接拍了益力多廣告</p></body></html>