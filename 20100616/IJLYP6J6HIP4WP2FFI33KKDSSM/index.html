<html><header><meta charset="utf-8"><title>街頭冰火試食　糉有你支持</title></header><body><h1>街頭冰火試食　糉有你支持</h1><p>端午糉玩了二千多年，這回終於上身，早上用柴火慢煮，出發前入保溫箱加熱水袋，冰糉更要買個車用小雪櫃，到達目的地即要高聲吶喊：「埋嚟試食啦喂！」<br><br>記者：馮敏兒<br>攝影：楊錦文<br>Model：Norain@PureModel</p><p>冰火潮糉跨國大混試</p><p>10隻熱糉+6隻冰糉，要即場切開，出乎意料竟引得越來越多人伸出嘴巴交人交心，再一次證明香港人夠勇。不過其實外國人一樣咁勇，新加坡、法國、阿拉斯加人人插嘴，不過就公平比拼而言，實驗絕對失敗，記者開出的問卷清單無一人可以詳盡回答，因為試食了三隻糉，已經是人間上限，再後試的糉就會適得其反，因為糉萬變不離其糉味，其實都差不多，再食就會滯。記者本來想選養眼、想食和好食，但街坊都忙於食糉，個個表情豐富，眼睛急轉，從內而外，作為娛樂，總算圓滿收場。</p><p>試食名單</p><p>1.日本番薯糙米糉$38/b<br><br>2.蒲燒鰻魚糉$50/c<br><br>3.無添加味精裹蒸糉$88/a<br><br>4.石頭魚竹筒糉$52/b<br><br>5.原隻鮑魚竹筒糉$55/b<br><br>6.荔枝甜心冰糉$55六隻/a<br><br>7.日式叉燒糉$50/c<br><br>8.楊枝甘露甜心冰糉$55六隻/a<br><br>9.青森蘋果冰子糉$47.7六隻/c（售罄）<br><br>10.椰汁芒果甜心冰糉$55六隻/a<br><br>11.芒果冰子糉$47.7六隻/c（售罄）</p><p>好食推介</p><p>一品家鄉糉$46/a<br><br>櫻花紅豆冰子糉$47.7六隻/c（售罄）<br><br>豚肉糉$78/c<br><br>紅豆金粟糉$40/c<br><br>原粒瑤柱火腿糉$48/b</p><p>熱食：鮑魚糉大勝</p><p>熱食糉比拼以鴻星的原隻鮑魚竹筒糉勝出，全因為「鮑魚效應」！其中一位羅小姐食正整隻鮑魚，開心到不得了，連第一次食糉的法國人LegoninJean在試過鰻魚和一品家鄉糉後，也認為鮑魚最好食。那塊可以當碗用的半頁竹筒，更成為來自阿拉斯加的小女孩Marybeth的收藏對象。而原粒瑤柱火腿糉、石頭魚竹筒糉亦很受歡迎，前者為的是瑤柱，後者則是尋找石頭魚滋味的遊戲。可能因為其他肉糉太濃味，竟有人食不出日本番薯糙米糉的番薯味，但禤小姐就認為它甜得好特別。蒲燒鰻魚糉也最多人食，留意魚類糉一定要熱食，否則會有腥味，影響評分。</p><p>凍食：冰糉估餐懵</p><p>至於外形如水晶一樣的新潮冰糉，根本沒法比較，因為大家都忙着估謎團，估吓口中所食是甚麼生果，似石榴原來是蘋果？這是楊枝甘露還是芒果？有時吞落肚都估唔到呢！不過美心有款榴槤王冰糉、肉骨茶糉等未測試已先斷市，東海堂的冰子糉在執筆時亦已全線售罄。
</p><p>都是傳統好！</p><p>禤小姐認為糉一定要有整隻鹹蛋黃，否則拒買！還要有塊肥豬肉就很滿足。陳太被稱「糉王」，可日日當飯食，她最懷念的還是鄉間每逢端午送來的巨型「蘆兜糉」，內裏除了綠豆、鹹蛋黃、還有燒肉、雞、鴨、栗子……</p><p>a.美心（21011333）<br><br>b.鴻星（26280080）<br><br>c.東海堂（27391328）</p></body></html>