<html><header><meta charset="utf-8"><title>趣趣地AC米蘭攞苦嚟「辛」</title></header><body><h1>趣趣地<br>AC米蘭攞苦嚟「辛」</h1><p>AC米蘭已同森多利亞達成協議，喺1月轉會窗重開時羅致森多利亞嘅卡斯辛奴，據報會簽約至2014年。28歲嘅卡斯辛奴一向麻煩多多，今次因為侮辱森多會長、10月起被球會停賽；而AC已經有麻煩友伊巴同羅賓奴等，有口痕友話睇吓卡斯辛奴加盟後，幾時同AC隊友或領導層開拖？</p></body></html>