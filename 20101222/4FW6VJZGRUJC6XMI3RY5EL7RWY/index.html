<html><header><meta charset="utf-8"><title>籃FUN籃解新兵不濟魔術失靈</title></header><body><h1>籃FUN籃解<br>新兵不濟魔術失靈</h1><p>魔術日前同太陽及巫師交易，阿蘭拿斯（前）、托古魯同積臣李察遜3名射手加盟，之不過佢哋首場代表魔術出戰表現麻麻，3人全場夾埋23投僅6中入27分；搞到魔術外線部署失晒預算，即使「超人」懷特侯活攞到19分同20個籃板都冇用，球隊作客以81:91輸畀鷹隊，更跌落東岸第5位，如果佢哋再唔爭氣啲，魔術管理層真係欲哭無淚啦！</p></body></html>