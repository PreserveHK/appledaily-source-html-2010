<html><header><meta charset="utf-8"><title>隔牆有耳：八爪魚保羅「翻生」 - 李八方</title></header><body><h1>隔牆有耳：八爪魚保羅「翻生」 - 李八方</h1><p>今年南非世界盃期間準確預測賽果、搞到全球知名嘅八爪魚保羅（OctopusPaul），10月尾走咗。噚日八方打開facebook，竟然見到保羅有新留言，簡單留咗句「HappyX-Mastimeeveryone!」，祝大家聖誕快樂咁話。</p><p>網友紛表掛念</p><p>名人總有個不死傳說，李小龍、貓王同米高積遜，死咗之後久唔久都會有人傳吓，話佢哋其實未死，保羅雖然唔係人，但亦好出名，所以被人冒認吓都唔奇。唔少保羅粉絲仍然唔理真假，喺fb留言搭兩嘴，多數話好掛住佢，有人仲話靠佢嘅貼士賭波贏錢，亦有人反問「Greetingsfromthegrave？」墳墓都會爆句問候，聖誕忽然加咗啲萬聖節feel。</p></body></html>