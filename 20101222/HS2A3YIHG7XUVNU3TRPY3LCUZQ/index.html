<html><header><meta charset="utf-8"><title>靠惡　講關係　個個出奇謀求上機　訛稱父死奔喪</title></header><body><h1>靠惡　講關係　個個出奇謀<br>求上機　訛稱父死奔喪</h1><p>【本報訊】英國惡劣天氣持續，大批香港留學生被迫滯留倫敦希斯路機場或鄰近酒店，苦等候補機位。要成功歸家，除靠惡講關係，有人竟報稱「死老竇」。有留學生指，學生為求一張機票，不惜訛稱老父過身要奔喪，結果成功爭取機位，乖乖按指示留在酒店等待的學生反而走不了，甚至因此染上感冒，「好唔公平啫，聽話嘅學生反而要受罰」。<br>記者︰夏志禮、盧文烈、蔡元貴</p><p>受大風雪影響，昨日最少5班來往香港和倫敦的航班要取消，另有20班來回歐洲的航班延遲。目前仍有最少400多名本港留學生滯留倫敦，希斯路機場情況依然混亂，四處都有等待候補機位的人龍，附近酒店房間供應亦緊張，有學生決定合資租房，亦有人返回寄宿家庭等待消息。<br>為撲得回港機票，港生各出奇謀。家長林太女兒只得16歲，她引述女兒指，要獲得一張回程機票原來要靠惡，「佢話見到人哋鬼佬都係好勞氣好惡咁同櫃台嘈，之後就攞到機票返屋企。佢人咁細，英文又唔係好好，唔知做得啲咩，問我究竟做緊咩幫佢手」。</p><p>不滿國泰安排</p><p>有學生更表示，特區政府駐倫敦經貿辦職員曾向學生分發問卷，要求學生填上背景資料和回港原因。有學生洞悉該問卷將用作分流，排列登機優先次序，於是紛紛「老作」，有人自稱長期病患者，有人說急須回港做手術，有人甚至說家人離世，急着回港奔喪，齊齊做孝子，有學生說：「有人話填老竇死咗，可以即刻上機，於是個個都咁填，一時間個個都死老竇。」<br>超過410名13至16歲的留學生，獲國泰安排於倫敦ParkInn酒店會議廳暫住。有學生形容：「國泰安排我哋嚟呢度，只係想拖住我哋。」學生Annie形容酒店「叫天不應、叫地不聞」，職員對機位安排「十問九唔知」，她和朋友其後更收到消息，知道有學生躲在機場，沒有聽指示到酒店，反成功取得後補機位。<br>Annie與另外5名同學商量後，昨決定返回機場等機位，但國泰和酒店卻拒絕提供交通工具，6個學生最後夾錢租的士返回機場。Annie說：「機場保安要我哋有登機證至畀入，但最後我哋都成功偷入機場。」Annie等6人在機場等到傍晚，全數等到機位，乘搭6時班機回港，她在飛機上難掩興奮心情，但同時怒斥國泰安排混賬：「證明我哋偷走返機場決定正確，聽話留喺酒店嘅學生根本得個等字，我哋以後都唔會坐國泰。」<br>有學生拍攝會議廳情況製成短片上載至YouTube，只見會議廳黑壓壓一片都是人，未見任何枱椅或床鋪，不少學生席地而坐甚至卧睡。該學生指：「國泰冇話取消班機，一切如常運作，但係都係飛唔到，等足七個鐘都係冇……我們不介意讓那些更有需要的人走，但我們介意四天來連統一的訊息也沒有。」</p><p>「唔少人病咗」</p><p>有學生家長引述女兒指該處衞生欠佳，「唔少人病咗，感冒又有關節痛又有，暖氣又唔夠，喺密閉空間好易傳染開去，成個集中營咁，個女都拎咗百幾粒panadol派畀人」。國泰發言人強調，除飲食、電話及沐浴設施，有安排醫生提供醫療協助，盡力為學生提供最好服務。</p></body></html>