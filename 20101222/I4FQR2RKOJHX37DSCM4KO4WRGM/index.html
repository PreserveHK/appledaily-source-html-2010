<html><header><meta charset="utf-8"><title>趣趣地碧咸紋身胸賀得獎</title></header><body><h1>趣趣地<br>碧咸紋身胸賀得獎</h1><p>碧咸（圖）35歲就攞BBC體育風雲人物嘅終身成就獎，都算巴閉，咁都未止，據報佢周日攞獎後，喺新年會授勳嘅賠率，亦由8倍大幅起票至4倍。而一向愛紋身、全身約有20個紋身嘅碧咸，原來得獎前專登喺胸前紋咗個新紋身嚟慶祝，佢仲喺「面書」話紋咗6個鐘㖭，但就冇講究竟紋咗乜。</p></body></html>