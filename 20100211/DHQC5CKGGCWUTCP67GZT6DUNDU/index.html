<html><header><meta charset="utf-8"><title>強玩！藍芽溝觸屏　估歌仔送情侶MP4</title></header><body><h1>強玩！藍芽溝觸屏　估歌仔送情侶MP4</h1><p>星期日係情人節，又係農曆新年，梗係想雙雙對對，今日蘋果就聯同Samsung送出11部YP-R1MP4播放機，除咗聽歌之外，仲可以睇片同玩遊戲，送出嘅型號中，更包括未有在香港發售銀色16GB版，家只需留意內文，答啱問題Fax嚟就有機會抽中。<br><br>記者：許福合<br>攝影：伍慶泉<br>Model：Algie、Kazef@PureModels</p><p>2.6吋16萬色靚芒</p><p>呢部SamsungYP-R1無論在機身內外，都見到花咗唔少心思！首先，機身使用金屬拉絲外殼，拎上手份外有質感，香港會有黑色同粉紅色發售，而大小亦只有八達通卡咁細。<br>雖然係迷你，不過仍然有個2.6吋嘅16萬色Touch芒，畫面標致得來，仲唔死板，畫面不時會出現動畫，例如一開機就會見到隻蝴蝶飛舞。3.5mm耳機位在機底，跟機會有個入耳式嘅耳筒，配合內置DNSe3.0音效，有7種唔同聲調，建議聽歌時不妨試吓，例如快歌同慢歌，轉吓設定聽，可能會有完全不同嘅味道！</p><p>藍芽傳檔</p><p>作為音樂Player，YP-R1基本上支援晒最常見嘅格式，入歌仔完全無難度，若要睇影片，更會覺得方便，支援晒WMV、MP4、RMVB之外，甚至連DIVX同H.264影片都可直Play，唔使轉片就慳番唔少時間喇！其他功能更包括睇相、FM電台同電子書等，亦有可為歌曲混音嘅BeatDJ同小遊戲，功能都幾齊全。最值得一提係有埋藍芽，除咗可用作傳輸檔案外，當連接藍芽手機後，若有來電，就在屏幕顯示來電號碼，咁就唔驚MissCall！</p><p>Profile</p><p>容量：8GB/16GB<br>顏色：粉紅及黑色<br>屏幕：2.6"輕觸式TFT<br>音樂播放時間：25小時<br>影片播放時間：5小時<br>體積：45.5×85.2×8.9mm<br>重量：50g<br>查詢：Samsung（36984698）</p><p>遊戲篇</p><p>睇完好想親耳聽吓、玩吓?快啲填妥表格，Fax返嚟畀我哋啦！</p><p>第一關　選擇題</p><p>1.YP-R1有多少吋的屏幕？<br>A2"<br>B2.6"<br>C3"<br><br>2.YP-R1有多長的音樂播放時間？<br>A10小時<br>B25小時　<br>C30小時<br><br>3.以下哪種顏色，並未在香港正式發售？<br>A粉紅<br>B黑<br>C銀</p><p>第二關　估歌仔</p><p>「蘋果動新聞」影片中，女朋友會用藍芽傳首歌仔畀個男朋友，試估此曲名稱？（提示：鄭秀文主唱）</p><p>頭獎：<br>銀色16GB特別版（$2,098）<br>粉紅16GB版（$2,098）<br>名額：1<br><br>二獎：<br>粉紅16GB版（$2,098）<br>普通8GB版（$1,498）<br>名額：1<br><br>三獎：<br>普通8GB版（$1,498）<br>名額：3<br><br>四獎：<br>普通4GB版（$998）<br>名額：4</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br><br>2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.答中所有問題而又最早傳真**的頭1名參加者可得銀色16GB及粉紅16GBYP-R1各一部，第2名可得粉紅色16GB及8GBYP-R1各一部，第3至5名可各得8GBYP-R1一部，第6至9名可各得4GBYP-R1一部。<br><br>4.如沒有參加者答中全部問題，則以答中最多問題及傳真時間**最早者可獲獎。<br><br>5.得獎者將有專人通知。<br><br>6.為公平起見，《蘋果日報》及Samsung員工、家屬不得參加是次遊戲。<br><br>7.《蘋果日報》對賽果保留最終決定權，參加者不得異議。<br><br>8.所有獎品之保養由獎品供應商負責，《蘋果日報》概不負責。<br><br>*參加表格上之姓名須與身份證相同，否則將被取消資格。<br><br>**以本報傳真機所顯示的時間為準。<br><br>‧必須憑報紙上的參加表格才可以參加遊戲。</p></body></html>