<html><header><meta charset="utf-8"><title>潮館：聖誕戰衣全攻略</title></header><body><h1>潮館：聖誕戰衣全攻略</h1><p>聖誕開P連場，要成為QueenofParty閃耀全場，絕非難事。今期找來潮人名模精選ChristmasPartylook，周汶錡首選sequinsdress，Lynn玩高貴luxe味紅裙，一兩樣造型亮點，足夠點亮風頭光芒。撰文：JanetB
</p><p>1．今個聖誕派對會以甚麼造型出擊？<br>2．聖誕派對look全身最重要的亮點？<br>3．建議平民版/豪華版的聖誕派對look？</p><p>熊黛林紅色迷人</p><p>1．今年聖誕應該在工作中度過，但如果有機會的話會選擇淑女一點的partydress，Valentino的紅色小晚裝是不二之選。<br>2．Totallook很重要，我個子較高，穿上高踭鞋效果更好，但是我也會選擇漂亮的boots，今季有很多好看的boots，最欣賞ChristianLouboutin的長boots。<br>3．通常我會選擇onepiece的連身裙，例如：Valentinolacedress和Rogervivier高踭鞋，Dior紅色連身裙也是不錯的選擇，高雅迷人，只要穿上簡單線條的高踭鞋已散發出迷人氣息，LanvinforH&amp;M是必要的partydress，項鏈及小手袋都很好看。</p><p>周汶錡一味夠閃</p><p>1．聖誕party梗係blingbling同sparkling啦，線條要簡單但係要閃閃令有節日氣氛，同埋要暖笠笠有層次，心水造型係onepiece迷你裙加件fur背心同埋好glamorous嘅高踭鞋。<br>2．成個look其實要好一絲不苟，妝到衫同鞋都唔可以疏忽，尤其係鞋，見過好多靚人，就係衰在對鞋唔夠glam，同埋聖誕party梗係要跳舞狂歡，對高踭鞋一定要舒服，我嘅心水係RogerVivier。<br>3．平民版一樣可以型同靚嘅聖誕partylook一定可以喺H&amp;M搞掂晒啦，由衫、鞋、袋到accessory都有好多選擇。講究豪華版Blumarine嘅珠片迷你裙配RogerVivier高踭鞋包搶晒鏡。</p><p>何志恩鹿角有fun</p><p>1．我一向奉行平民同奢華、女仔得嚟要少少rock撈埋嚟着，好似我珍藏獨一無二嘅vintagegown，配我自己設計嘅knitline就最perfect，太過出力嘅豪華打扮不嬲唔係我杯茶，鞋就斗零踭免問，最好係platform啦。<br>2．亮點梗係頭飾啦，呢幾年就算唔係潮人都好接受戴頭飾，聖誕節加添節日氣氛最好戴個鹿角頭飾，一定搶晒鏡。<br>3．平民版聖誕partylook我建議vintagegown配我自己條line嘅chunkyknit。豪華版就可以專登搵人訂做獨一無二嘅晚裝，再加件暖笠笠嘅fur囉。</p><p>徐濠縈平貴任玩</p><p>1．今個聖誕節會喺東京迪士尼過，喺樂園玩梗係輕便同暖，或許我會同個女着母女裝，我喺Zara分別買咗一件14歲童裝同7歲童裝嘅豹紋fur，下身就係leggings同雪靴。<br>2．全身最sharp應該係一條珠片裙同手套，又glam又型。<br>3．平玩可以揀FrenchConnection，佢哋啲珠片裙都唔錯；豪華版就係Lanvin啦，佢哋招牌嘅網紗、duchessesatin同寶石刺繡都係難以抵抗嘅。</p></body></html>