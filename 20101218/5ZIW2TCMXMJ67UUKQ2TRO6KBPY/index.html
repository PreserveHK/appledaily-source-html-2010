<html><header><meta charset="utf-8"><title>電戲道：Carol性幻想　掀床戰高潮</title></header><body><h1>電戲道：Carol性幻想　掀床戰高潮</h1><p>浸大咪神楊梓瑤（Carol）今夏賣肉成名，乘勢再下一城殺入影圈，與勁敵周秀娜分別攬男主角在電影《婚前試愛》連場肉搏，大膽程度頓時三級跳，炎夏噴血寫真集也變得小兒科。40吋巨胸猛男羅仲謙胸壓Carol，令她透不過氣，34E咪咪也變形倒奶，Carol日前大膽承認roll機時當阿謙冇到，滿腦子彈出正牌男友的片段，幻想溝現實辣㷫這場床戲。　撰文：比華利<br><br>香港上映日期：12月23日</p><p>浸大咪神楊梓瑤憑34E導彈胸，巨咪逼出約7吋的事業線，掌控她的演藝事業運，書展寫真潮過後，她仍然有得留低，Carol還由寫真集殺入大銀幕，獲導演葉念琛慧眼點中，處女參演電影《婚前試愛》，再與勁敵周秀娜埋身比演技、鬥身材。Carol在戲中與扮演周秀娜準夫婿羅仲謙的床上激戰，筋肉男羅仲謙從上而下壓在半裸的Carol身上，令她的ECup豪乳頓時變形，該片下周四（23日）上映。</p><p>難忘兩男肉搏</p><p>沒有演戲經驗的Carol，與羅仲謙埋身肉搏時，卻七情上面，她歸功導演葉念琛，Carol說：「導演唔係做阿謙個位，佢係示範我個位，佢要俾阿謙胸壓。導演真係好細心指導我，阿謙又教我點食番啲位。」最終這場5分鐘的性愛激戰順利拍完。<br>Carol與羅仲謙胸貼胸零距離接觸，她當時腦中可泛起甚麼遐想？身為宅男女神的Carol直率地說：「我對筋肉型男冇興趣，睇吓就好勁，但做男友就唔使，身邊嗰個身形中中挺挺得啦，唔使咁多。」<br>換句話說，Carol似乎一點也不享受這場性戰，她直認順利拍完，因當時腦中全靠以正牌男友作性幻想對象，她說：「我完全幻想當係自己男朋友，拍完嗰場戲，反而更加掛住男友。」</p><p>嫌巨肌謙大汗</p><p>那麼Carol對螢幕情人羅仲謙有甚麼印象？Carol也懶得擦鞋，有話直說：「我除咗覺得阿謙好大汗，就冇乜感覺，我只係諗住點做得好啲，快啲收工。不過，毫無疑問，佢仲係我嘅人肉擋箭牌，有佢喺度唔驚走光。」<br>Carol表示拍攝這場激戰前已向男友備案，並以甜言蜜語安撫，她晒幸福說：「我同佢保證呢場戲係我底線，佢最初知我拍都少少妒忌同呷醋，但我一直同佢講，我拍緊嘅時候真係最掛住佢，戲入面嗰個唔係真正嘅我，佢身邊嗰個先係真正嘅我，佢就覺得好sweet，開心番晒。」<br>髮型、化妝：KathyL.ofCiaoBella<br>服裝：MissSixtyofgi　場地：gi</p></body></html>