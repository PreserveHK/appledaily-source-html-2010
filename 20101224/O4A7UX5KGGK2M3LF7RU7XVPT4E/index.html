<html><header><meta charset="utf-8"><title>馮仁昭四圍超：李彩華闊太Look掃唇膏 - 馮仁昭</title></header><body><h1>馮仁昭四圍超：李彩華闊太Look掃唇膏 - 馮仁昭</h1><p>李彩華（Rain）近月是非纏身，先同王傲山甩拖，再同前經理人羅霖為錢反面。可能家陣樂得清閒，前日下晝Rain自己一個行中環ifc商場掃化妝品，素顏嘅佢戴住黑超，孭着白色Hermès手袋，十足闊太。Rain對唇膏零舍有興趣，冇耐佢已經滿載而歸。遇記者時全程笑容滿面，似未受情變及是非困擾。</p></body></html>