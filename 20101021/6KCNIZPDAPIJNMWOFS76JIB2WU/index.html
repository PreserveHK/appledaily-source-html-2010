<html><header><meta charset="utf-8"><title>Soler呻收入唔穩定</title></header><body><h1>Soler呻收入唔穩定</h1><p>Soler昨午於尖沙嘴一間酒吧舉行記者會，宣佈下月中於九展舉行演唱會；樂隊KOLOR和Hardpack的成員亦有到賀。Dino和Julio又於現場表演新碟歌曲，之後兩人一同接受訪問，被問到近況時，Dino說：「其實呢個係宣傳專輯嘅演唱會，我哋一直都想用呢個方法宣傳，新碟11月12號推出。」</p><p>「最好賺一大嚿錢」</p><p>問到對舊公司的賠償情況時，他續說：「大家唔使緊張都唔使擔心，我哋仍然依靠音樂嚟生存。收入係唔穩定嘅，但係好辛苦我哋又唔覺得囉。我哋當然希望可以快啲，最好賺一大嚿錢搞掂，但家係起步期，有啲耐性，我哋一定會清楚搞掂。」<br>採訪、攝影：藍文浩</p></body></html>