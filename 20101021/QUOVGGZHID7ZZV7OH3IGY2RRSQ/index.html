<html><header><meta charset="utf-8"><title>囝囝醉駕　母子同沮喪朱玲玲送啟人上海求學</title></header><body><h1>囝囝醉駕　母子同沮喪<br>朱玲玲送啟人上海求學</h1><p>朱玲玲昨日陪伴孻仔啟人上庭認醉駕罪。下午她現身攝影展為兒子解畫，透露啟人因官司纏繞多月壓力未少過，愛子情切的她表示感同身受，不過她很贊成啟人到上海復旦大學求學的計劃。</p><p>朱玲玲昨日早上十指緊扣孻仔霍啟人，陪伴他到東區裁判法院為醉駕案認罪，下午則現身奧海城出席法國攝影師YannArthus-Bertrand環保攝影展，問到她兒子啟人心情如何，她說：「自己同個仔一樣心情，當然好唔開心。」對於庭上辯護律師指出啟人精神報告有壓力抑鬱，朱玲玲表示：「當然會，件事七月發生，搞咗幾個月，當中壓力未少過。」<br>對於庭上指啟人會到上海復旦大學求學，她說：「其實未申請，雖然佢細個喺英國讀書，將來做生意都喺內地，呢個想法都係好。」問到啟人有否吃抑鬱藥，她表示：「呢啲唔講太多，單案未審。」</p><p>唔想煩晶晶</p><p>至於大仔啟剛女友郭晶晶早前慘遭紅外線透視偷拍事件，她表示：「冇留意，自己未試過，唔係好嘅攝影方法，應該有法例規管，如果有惡意嘅事，要出聲。」問到啟剛有否向她投訴，她說：「我今日都係第一次聽，啟剛陪咗老竇去墨西哥。」對於啟剛為女友一事顯得勞氣，她說：「未必因為件事勞氣，可能聽你哋電話時佢忙緊開會。」再問到她有否搵晶晶，她表示：「唔使啦，唔好麻煩佢。」有傳二人婚期快近，她則說：「問番佢哋兩個。」<br>採訪，攝影：張俊銘</p></body></html>