<html><header><meta charset="utf-8"><title>八方人物--驗樓師：港人買樓本末倒置</title></header><body><h1>八方人物--驗樓師：港人買樓本末倒置</h1><p>置業是人生大事，大部份人首要考慮樓價，然後是升值潛力，反而最切身的問題──單位的質素，偏偏想得最少。驗樓師詹濟南認為，香港人這種本末倒置，只重視樓價的置業態度，是令新樓盤嚴重發水、建築質素低、設計差的深層次原因，不能全怪發展商，小業主也要負上部份責任。</p><p>業主往往當局者迷</p><p>人稱詹Sir的詹濟南，93年移民美國，97後回流香港，他說：「喺美國買樓人人都會驗樓，有啲地方政府仲規定唔驗樓唔可以交易，但當年香港冇人會驗樓。」那時詹Sir覺得香港人既然願意花畢生積蓄買樓，一定願意花一些錢驗樓，遂於2000年自立門戶，為小業主驗樓，自此經常現身傳媒，拿着金屬棒在住宅單位內左敲右敲，如今幾成家喻戶曉驗樓師。<br>10年來詹Sir驗樓無數，由舊區唐樓到有泳池有前後花園的豪華獨立屋，都有詹Sir足迹。客戶除一般小業主外，也有大地產商高層，驗樓同時見盡人生百態，「最多人鍾意扮專家，鍾意教你做嘢，好似檢查有冇漏水，有人叫我潑杯水落個窗睇吓，其實咁做完全冇作用，又試過有個業主要睇我八字，先至畀我入屋。」<br>真金白銀買樓，詹Sir說業主往往當局者迷，自行驗樓時看似非常認真，一屋貼滿標示小瑕疵的黃色貼紙，卻不察覺一些嚴重又明顯的破損，驗樓師便負上把守最後一關的責任。詹Sir驗樓時最怕有長者在場「幫眼」，恃老賣老諸多意見，年輕戶主也無可奈何。</p><p>部份發展商有改善</p><p>不過令詹Sir感到最無奈的，是盲目拆走新樓盤單位原裝裝修的業主，「有啲業主好儍，明明原裝地板瓷磚同油漆係靚嘢，但就鏟晒去換啲冇咁靚嘅料，花錢downgrade（降格），唔係upgrade（升格）」。一般人看到詹Sir對新樓盤很挑剔，他說平情而論，近年大部份發展商在用料或裝修手工方面都有進步，被視為名牌的不用多說，他特別點名讚恒基和信和，「例如空心磚以前好多，近幾年已冇出現過；以前有斜地台同漏水，家都好少見，進步好大」。<br>為改善樓宇管理質素，政府提出強制驗樓新措施，這方面生意看來大有所為，但詹Sir說發展商肥水不流別人田：「到時買樓送驗樓，你邊夠爭？」樓市屢創新高，歷史告訴香港人，新樓質素通常與樓價成反比，詹Sir不愁無用武之地。<br>記者　林浚川</p></body></html>