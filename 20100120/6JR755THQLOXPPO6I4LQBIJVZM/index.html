<html><header><meta charset="utf-8"><title>睇中百萬音響等成家霍啟剛被爆婚事掛嘴邊</title></header><body><h1>睇中百萬音響等成家<br>霍啟剛被爆婚事掛嘴邊</h1><p>霍啟剛和郭晶晶屢傳婚訊，郭晶晶更傳已向國家體委申請退隊。霍啟剛好友、去年以天價買入天匯的前新城DJ秦善文，昨日踢爆霍啟剛暗示想結婚，經常將婚事掛在口邊，更看中百萬Hi-Fi作愛巢裝置。</p><p>去年以天價買入西半山天匯、呎價貴絕全球的香港青年聯會副主席秦善文，在中環投資2,000萬代理名牌喇叭音響Kharma，昨日舉行開幕禮，原定一班青聯好友如霍啟剛、鄭家純兒子鄭志剛會出席，但最終沒到，只得蔡卓妍父親及新城台長朱明銳等捧場。<br>秦善文謂霍啟剛在內地，未能趕回來，他說：「本來會到，但去咗天津。」他透露霍啟剛和自己一樣，也是Hi-Fi發燒友，店內有多對價值上百萬的喇叭，包括240萬金色大喇叭，霍啟剛可會掃貨？他說：「我諗啟剛應該會買，佢好鍾意玩Hi-Fi，佢喺英國都有買小型HiFi，自己又有砌，等佢成家立室咪會買囉。」</p><p>好友自薦影婚照</p><p>經常傳霍啟剛和郭晶晶結婚，到底婚期何時？秦善文說：「佢暗示咗少少嘅，成日都講。我都想佢結婚嗰日幫佢影相，我鍾意攝影，想幫佢影結婚相玩吓。」<br>去年10月秦善文以11.6億買入西半山天匯豪宅，其中一個單位以呎價7.1萬元成交，膺全球最貴分層豪宅。問他賺了幾多？他說：「未賣，仲會升價，未埋單，香港最值錢係一國兩制，冇呢點就冇咁值錢。」<br>秦善文續說：「嗰度係同朋友夾份投資嘅，望青馬大橋，好有氣勢，好多人想deal，內地啲人幾億幾億咁投資。」<br>採訪、攝影：JessicaNgan</p></body></html>