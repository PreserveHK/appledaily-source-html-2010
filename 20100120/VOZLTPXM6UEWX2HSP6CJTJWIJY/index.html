<html><header><meta charset="utf-8"><title>黎耀祥美加登台升價</title></header><body><h1>黎耀祥美加登台升價</h1><p>黎耀祥夫婦、周麗淇、楊崢及姚嘉妮等，昨日在北角出席飲食雜誌頒獎禮，談到生活品味，祥仔說：「我嘅生活邊有品味，好普通啫，我鍾意平凡。」他透露完成處境劇《畢打自己人》工作，但一樣忙碌，過年還要到美加登台。</p><p>攜妻同行</p><p>問到祥仔的酬勞有否增加時，他說：「係，高咗啲，呢啲市場價值啫，以前傾價好煩，爭少少都拗，家唔同。」他謂美加之行會攜妻同行，順道重溫一下結婚之旅。<br>此外，周麗淇表示新一年希望置業，她說：「好想有自己個竇，我媽咪睇過樓話好貴，希望今年實行到啦。」她謂農曆新年的年初一會留港過年，她說：「入行後第一次唔使出外，可以同阿媽拜年。」年初一當天也是情人節，問她會否怕寂寞？她說：「啲親戚好close，唔會問我啲尷尬問題。」<br>採訪、攝影：卓寶花</p></body></html>