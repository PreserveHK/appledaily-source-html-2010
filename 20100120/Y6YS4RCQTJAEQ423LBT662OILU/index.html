<html><header><meta charset="utf-8"><title>陳豪肥腩河阿佘彈丸米　明星地踎消夜</title></header><body><h1>陳豪肥腩河阿佘彈丸米　明星地踎消夜</h1><p>佘詩曼、陳豪、林保怡等藝員正為無綫新劇《天與地》（暫名）日夜趕戲，夜麻麻總有肚餓時，可知一眾明星吃的消夜是甚麼？其實，不是甚麼名店貴價菜，他和她吃的與你和我吃的都是一樣平民地道的粉麪飯，不過味道當然與別不同！<br><br>記者：梁美甜<br>攝影：譚盈傑<br>Models：Sandy、Paris、Kitterick@PureModels</p><p>外景400碗粉麪飯</p><p>慈雲山的文記粉麵茶餐廳老闆李生自1991年起已經為無綫劇組預備消夜，每次均是幾百碗幾百盒的，是夜於舊啟德機場趕拍新劇《天與地》，場地手足就一早於文記訂了近四百碗粉麪，給通宵開工的幕前幕後人員做消夜頂肚。一排又一排叠得高高的外賣碗壯觀得很，廚房師傅、老闆、樓面都忙個不停，看一看阿佘、陳豪、保怡開夜會吃甚麼？咦！也是大家跑到粉麪店常點的魚蛋粉、牛腩河、炒飯炒粉一類，惟文記的份量大一點、味道傳統一點、好味一點吧！一碗魚片頭拼牛丸米，牛丸來自潮州，肉味濃而汁豐，最重要是咬感十足，爽口又彈牙；牛腩河用的是新鮮坑腩，肥瘦均勻的腩肉，以秘製滷水汁燜足兩小時，再配以牛骨、牛腩、豬骨等熬成的清湯，牛腩軟腍入味，肥肉部份咬落只有甘香而沒有油膩感，從未試過這麼放肆地大口大口吃肥肉！</p><p>牛腩河$17</p><p>清湯腩用的是坑腩，肉質嫩滑，以秘製滷水燜過後更是入味又腍，脂肪入口即溶又甘香，難得地放肆吃「肥腩」。</p><p>Sandy</p><p>咬落肥肉好甘香，但唔覺油膩。</p><p>牛丸拼魚片頭米$20</p><p>潮州牛丸肉味濃，肉汁豐，入口爽口彈牙；雲吞水餃是自家製，以鮮蝦、肥瘦比例3：7肉碎、大地魚粉等混成，鮮味爽口，淨吃或配粉麪都只是$15，抵！</p><p>Paris</p><p>牛丸熱辣辣吃時有湯汁流出來，超讚！</p><p>乾炒牛河$26
</p><p>牛肉切片以生抽、麻油等醃過走油，肉嫩香滑，河粉炒得有鑊氣又入味，吃完碟底也不見一灘油，夠功架。</p><p>揚州炒飯$26
</p><p>白飯加入大量配料如蝦仁、叉燒粒、火腿、香葱等炒成，鑊氣十足，甘香惹味。</p><p>街坊話<br>淇仔</p><p>又平又大碗，魚麪爽口又彈牙。</p><p>鄭生</p><p>　　這裏粉麪味道好，吃到兒時的味道。</p><p>文記粉麵茶餐廳（22422446）<br>慈雲山毓華里31號D地下</p><p>Sammi愛脆炸兩城城嗒滑布甸</p><p>位於跑馬地的蓮園，素來是明星時常光顧的粥麪店，鄭秀文Sammi、郭富城、陳奕迅等天王天后更是常客，Sammi至愛小店的葱花蝦米炸兩腸粉、鹹蛋粟米碎肉粥及皮蛋，無他，老闆Susanna要求高，食物要有水準，奉客的均是揀手貨。招牌葱花蝦米炸兩腸粉更是即叫即製，自家磨的米漿加入越南無沙靚蝦米，即時拉成腸粉及炸兩，上桌時炸兩還冒着煙，咬一口，外面腸粉滑溜入面炸兩香脆，更滲出陣陣米香，就算因為拍照放凉了再吃都依然鬆脆好味，蘸點自家製甜腸粉豉汁，味道更突出，難怪不少明星常客都來只吃一碟炸兩，日賣過60碟。就快農曆新年，不得不提這裏的蘿蔔糕，過年可以賣過萬底！蘿蔔糕材料製法其實都不花巧，蘿蔔絲、臘肉加粘米，一啖入口卻吃到蘿蔔香甜和臘肉鹹香！</p><p>葱花蝦米炸兩腸粉$30
</p><p>即叫即炸炸兩及拉腸粉，腸粉加入靚蝦米乾，上桌前灑上大量新鮮葱花，蘸自家調的腸粉甜豉油，炸兩熱辣辣超香脆又帶有濃濃米香，放凉了依然脆口，讚！</p><p>蓮蓉西米焗布甸$18</p><p>城城至愛甜品！原粒西米煮熟後加白蓮蓉及吉士粉等混合再焗，表面焦香有口感，中心部份卻香甜軟滑，吃完很滿足。</p><p>鹹蛋粟米碎肉粥$48　糖心皮蛋、鹹蛋各$10/隻</p><p>加入手剁脢頭瘦肉煮熟，再加甜粟米粒及漏油靚蛋黃的鹹蛋，粥底黏杰又香甜好味。</p><p>自製蘿蔔糕$7/件、$60/底（須兩日前預訂）</p><p>以蘿蔔剁絲加靚臘腸、粘米製成，材料製法不花巧，卻吃出濃濃蘿蔔香甜及臘腸鹹香！</p><p>蓮園粥麵小廚（28915569）<br>跑馬地成和道51A地下D舖</p></body></html>