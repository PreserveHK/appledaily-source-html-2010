<html><header><meta charset="utf-8"><title>首爾四大BeautyShopA貨計劃　獨家送大嚿贈品</title></header><body><h1>首爾四大BeautyShopA貨計劃　獨家送大嚿贈品</h1><p>WOO~OH！又到BoxingDay！開email！開定email攞禮物啦各位！今期擺明以私心做稿。網上見大家討論去韓國買啥最新護膚品，還有哪裏多贈品哪裏好手緊?最好行程首日掃來Sample萬千，用過好的再出盡銀彈力掃，今次就同大家搜括意外而來的禮物，相關公司更送小禮品，真是一場快樂的TreasureHunt！<br><br>記者、攝影：陳慧敏<br>鳴謝：韓國觀光公社、BanyanTreeSeoul</p><p>粉紅EtudeHouse買玩具</p><p>香港未有專門店的EtudeHouse，玩具屋嘜頭太易認。今年熱賣有MiniMe系列香水，同MissingU得意動物護手霜/唇蜜，個個真係一籃籃地買用來送禮。我在直營店消費了約$263，得PeelingCream、CollagenMoistfullEssence、Mask、TotalAgeRepairToner共十幾包及化妝鏡一面。</p><p>送!名額3個
</p><p>EtudeHouse<br>地址﹕18-16,Changcheon-dong,Seodaemun-guSeoul<br>網頁﹕ http://www.etudehouse.com </p><p><br>TonyMoly：明洞店有求必應
</p><p>TonyMoly在明洞有好多分店，裏面有好多國語sales。買了盒IntenseRepairLiveSnailCream同磨砂嘴嘴，姐姐取sample的手勢是「練滿手掌」式的拿了十幾個toner同Gene-ScienceEssence，我面皮厚﹕「有無嘢香港無o架？」「我哋都唔係剩番好多……」然後就塞了一叠五份LiveSnailAntiAgingCream入袋，內疚……</p><p>送!名額6個</p><p>TonyMoly明洞1號店<br>地址：MyeongDong,SeoulJung-GuChungmuro2ga66-23<br>網頁： http://www.tonymoly.com </p><p><br>It'sSkin：天然無防腐</p><p>It'sSkin有水潤度極高的Power10系列，如可補充骨膠原的CO-高濃度膠原蛋白精華原液，同GF-高效保濕抗敏感精華原液等，四款在韓國過去1年熱賣超過50萬支。向來熱賣的CompleteSolution系列新推出Tonique同Lotion，比過往更易吸收，而另一新品為秘潤珍的洗面奶，天然植物提煉無防腐劑，水潤過冬。<br>實在太受歡迎了，連韓國的It'sSkin店的Sample都在12月極高速派清，店員話要慳住派。現限定買一件Product送兩包，每多買一萬w又多送兩包。不過你要問佢換這換那還是無任歡迎。</p><p>送!名額8個</p><p>禮品G：It'sSkin系列於萬寧正做七折，香港店為大家開心都送出Power10系列，分別有FormulaCOEffector、FormulaGFEffector、WREffector及FormulaVCEffector。再加Sample。</p><p>It'sSkin<br>地址：Myeongdong1Store-51-5Myeong-dong2-ga,Jung-gu<br>網頁： http://www.itsskin.com </p><p><br>SkinFood：紅酒與仙人掌</p><p>最後到港人必掃的SkinFood！個個都話買SkinFood係停不了手的，五至七折喎！還件件味道清新香甜，難以忍手！最新推出有紅酒PlatinumGrapeCell系列，用法國勃艮第Wineyard合作，提取葡萄漿精華，總之主力抗氧化同活性肌膚，即時回春！</p><p>送!名額4個</p><p>SkinFood<br>地址：Changcheon-dong,Seodaemun-gu,Seoul,18-35,1/F<br>網頁： http://www.theskinfood.com </p><p><br>TreasureHunt小秘技</p><p>好多人討論明洞店的禮品越送越手緊，新村旅客較少，東大門又一把一把地送等。其實，要hunt到最多禮物，多少有點小秘技的。
</p><p>1.直營店與私營店</p><p>原來有些品牌店是私營的，他們的sample品都要自己買，送起來當然無咁豪。至於哪家是直營，哪裏是私營……網上有繙譯機自己睇。
</p><p>例如：EtudeHouse</p><p>明洞私營店：明洞，家陣可說以中港旅客為本，店員能說國語，溝通全無問題。你話唔要支原子筆換sample又得，甚至pack好一紮10嚿就打八至九折。<br>新村直營店：旅客沒那麼多，會國語的員工較少。除sale外無折。但他們早已連贈品包好一大嚿giftset，另送sample，買一支essence，打開個袋真係唔知自己俾錢買咗乜。</p><p>2.早啲早啲早啲啦</p><p>傍晚過後人變多，贈品同優惠都會變少！且韓國人開舖有個概念，第一單生意做不成，那天就黑仔了！所以晨早去買嘢，好多時都好爽手o架！</p><p>3.伏住大減價</p><p>減價季絕不會選在節日假期的旺季，市民會投訴要同旅客爭購物，減價潮反而在高峯期前的周五六日之間。</p><p>4.地鐵傾銷</p><p>地鐵站的化妝品店常有大減價，賣的雖多是過季產品，但優惠達五折，可以多乘地鐵看看哦。</p><p>手快有手慢無BoxingDay</p><p>憑住「使命在身」所賜的厚臉皮，在韓國A了一堆Sample送大家做聖誕禮物。然後有關品牌又趁熱鬧，送出原包裝禮品賀聖誕喎。如大家想得到以上品牌的禮物，請於12月26日12:00nn起發個抬頭「《蘋果日報》旅遊版送韓國護膚品Sample，我要（所選品牌名字）！」連同姓名、身份證頭四個數字，email去：mailto:travelapple@ymail.com，就有機會得到所選禮品。先到先得，每人限取一個品牌之禮品。祝大家HappyBoxingDay啦！<br><br>得獎者將會以電郵通知，並往壹蘋果店索取。<br>壹蘋果店：尖沙嘴加拿分道41-43號匯理商業大廈4樓401室<br>電話：23771367</p><p>RedinSeoul</p><p>溫馨提示：雖然現在只得-8度，但在市內請別再穿冷褲加牛仔褲了，暖氣地方同巴士車廂內你會後悔的，加對絲襪或暖包已經好夠，除非你好老！</p><p>TravelMemo</p><p>持特區護照或BNO毋須簽證。韓國領事館：25294141<br><br>康泰旅行社新春首爾四/五天自遊團，二人同行每位$3,639起。查詢：21088888<br><br>1,000韓圜約兌6.7港元（文中價錢已折算港元）<br><br>220V，兩圓腳插座</p><p>韓國　首爾<br><br>下周天晴，-1─4℃</p></body></html>