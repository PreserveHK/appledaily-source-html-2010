<html><header><meta charset="utf-8"><title>放下無謂堅持　熟女有轉機</title></header><body><h1>放下無謂堅持　熟女有轉機</h1><p>【本報訊】男女比例失衡，要找伴侶，以「30尾」的女士最高危。有約會顧問指，男士多選擇較自己年輕5至10年的對象，「40歲嘅男人根本唔會見呢個agegroup（30尾）嘅女人，就算你話可以見細你兩、三年嘅男人，但係呢班人會見你嘅機會係零囉」。她呼籲「熟女」放下「無謂的堅持」。<br>「約匯」度身姻緣配對服務顧問容靜儀表示，「30尾」的女士最為棘手，「女人35歲係好嚴重嘅心理關口，過去大半年我哋收到好多38、39歲嘅女士，但係我哋都推，因為真係做唔到嘢」。</p><p>新來港女士添競爭</p><p>但思想會隨年齡轉變，「去到40歲又做得番，因為佢哋會考慮另外一啲選擇，好似50歲頭嘅男士，經歷過婚姻失敗，想搵啲思想接近嗰啲」。她指，現時多了20出頭的年輕女性選擇配對服務，「佢哋會諗畀自己多啲機會，拍咗一、兩年拖真係散咗，都係27、28歲啫，仲有機會揀」。她呼籲「熟女」放下「無謂堅持」，「有啲人一定要搵好叻嘅男士，你家搵緊終身伴侶，要搵一個每日同你相處舒服嘅人，叻唔叻根本冇關係」。<br>PearlSingleClub負責人Mable則指，近年多了新來港但已離婚的女士尋求配對服務，令本港女性面對的競爭更激烈。</p></body></html>