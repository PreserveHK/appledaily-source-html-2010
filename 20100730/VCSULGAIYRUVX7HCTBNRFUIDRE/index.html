<html><header><meta charset="utf-8"><title>大讚浪漫又細心GiGi瘋遊墨西哥難忘法國男友</title></header><body><h1>大讚浪漫又細心<br>GiGi瘋遊墨西哥難忘法國男友</h1><p>梁詠琪（GiGi）3個月前宣佈與法國男友分手，其後她夥同主持洪永城到墨西哥拍攝旅遊特輯，睇筋肉人打摔角又瘋吃瘋玩。洪永城昨笑指GiGi或因甩拖豁出去，表現真又放，且爆她曾在旅途中讚法國人浪漫及細心。看來GiGi對這段已逝情緣，依然戀棧。</p><p>梁詠琪今年5月與法國男友Sly結束4年情，之後她遠赴墨西哥半個月拍攝now香港（100台）旅遊節目《一個地球》，跟拍檔洪永城（Tony）嘗盡當地衣、食、住、行，既着傳統墨西哥裝束玩樂器，又坐甲蟲的士捐窿捐罅四圍玩，更見識了當地著名的蒙面摔角。</p><p>拒獻吻救拍檔</p><p>今次Tony入鄉隨俗扮騎呢摔角手，着白色貼身褲加紅色三角褲外穿，造型爆笑，被GiGi取笑大肚腩。不過他依然勁勇，與筋肉人摔角手Shocker打友誼賽，結果被對手壓扁，筋肉人要求GiGi獻吻以解救Tony，她卻搞笑說︰「我同佢唔熟o架。」鏡頭前一場鬧劇，鏡頭後她深明摔角手之路甚難行，就如Tony接受半日訓練已周身傷，GiGi不禁說︰「摔角手同做藝人一樣，成名冇捷徑，要靠運數又要講實力，仲要有發自內心敬業樂業嘅精神。」</p><p>豁出去玩到盡</p><p>GiGi甩拖未幾便展開墨西哥之旅，Tony昨大讚她專業及投入，表現可媲美旅遊節目主持，他在電話中說：「我都聽過佢同男友分手，我哋又冇特別傾呢個問題，可能佢甩拖，又喺外地拍嘢嘅關係，個人特別放，豁出去玩到盡。不過我哋傾開墨西哥人同法國人嘅分別時，佢有講墨西哥人內斂啲，法國人就好浪漫，好細心，會讚女朋友。」<br>Tony指GiGi於拍攝過程中很主動，譬如要拍潛水便四處問人借潛水衣，絕對可跟他搶主持飯碗。此行後兩人已成好友，Tony笑說：「佢真係幾好，可惜我有女朋友啦。」<br>採訪：葉雪</p></body></html>