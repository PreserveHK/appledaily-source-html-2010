<html><header><meta charset="utf-8"><title>月前車禍斷5條肋骨葉梁美蘭傷癒復出大降Cup</title></header><body><h1>月前車禍斷5條肋骨<br>葉梁美蘭傷癒復出大降Cup</h1><p>行會成員葉維義的太太葉梁美蘭（Mira），上月底在西班牙炒車，斷了五條肋骨，留醫多時。她昨晚意外後，首度出現，身材上圍大縮水，似被拆彈；仍未康復要坐住瞓的她，自爆患上創傷後遺症，恐懼密室及黑暗，揚言不敢掂車。</p><p>鄭裕彤、何超瓊、鄭詩韻和夫婿陳鴻業、周啟邦兒子周國豐等，昨晚在尖沙嘴出席周大福新店開幕。上月在西班牙撞車的葉梁美蘭，休養一個月後首次出現，她當日在巴塞隆拿練習賽車時發生意外，在二百幾咪下撞倒翻車，車頂車門飛脫，她的五條肋骨折斷，留醫多時。</p><p>夜晚坐着瞓</p><p>Mira穿上Versace新裝，面色不錯，但略為消瘦，上圍更大縮水，她透露月初返港，現時仍未康復，她說：「我家有密室恐懼症，因為撞車時係清醒，架車壓扁，喺入面由光變暗，我家好驚黑房、坐飛機同冇燈嘅地方，仲要食情緒安定嘅藥。」她謂因受內傷，毋須做大手術，但現時要繼續做物理治療，夜晚只能坐着瞓，更要食大量鈣、牛骨湯補充鈣質。<br>Mira說：「我家仲要睇心理醫生，係創傷後遺症，今次意外殺傷力好大，我都唔敢掂車。老公緊張之餘，仲好嬲，因為佢好肉痛我。」她指葉維義因要開會，只來探望一次6小時，但留下私家看護給她，女兒又帶西班牙朋友幫她做繙譯，Mira回想在西班牙小鎮留院的日子，依然心驚驚說：「有冇睇過《歲月神偷》？嗰度啲醫院就係咁，嗌極都冇人理你。」</p><p>稱冇戴PushBra</p><p>意外前Mira曾默認上圍加工，昨晚見她身材扁平，林志玲當年墮馬傳出爆矽袋，問Mira可是撞車撞扁，她說：「我瘦咗5磅，今晚冇戴pushbra啫，我唔係撞扁，家咁多DEF，我咪正常啲好囉。」<br>採訪：RitaLeung<br>攝影：PangChungYin
</p></body></html>