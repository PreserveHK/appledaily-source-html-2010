<html><header><meta charset="utf-8"><title>拍《肉蒲團》求一脫成名雷凱欣露兩點打3D性戰</title></header><body><h1>拍《肉蒲團》求一脫成名<br>雷凱欣露兩點打3D性戰</h1><p>o靚模近期熱爆娛圈，現年26歲、擁有36F豪乳的o靚模始祖雷凱欣不甘被後浪掩蓋，最近答允露兩點演出3D三級片《肉蒲團之極樂寶鑑》，以求一脫成名。</p><p>近期80後o靚模為上位博到盡，爭相推出噴血寫真，身為o靚模始祖的36F雷凱欣近年人氣下滑，為挽頹勢，她近日答允演出蕭定一投資逾2,000萬的全球首部3D三級片《肉蒲團之極樂寶鑑》，以求一脫成名。同片還有貌似張栢芝的內地女星藍燕、日本AV女優原紗央莉及周防玲子，男主角則是葉山豪。<br>吳啟華和葉子楣於91年主演三級片《玉蒲團之偷情寶鑑》，事隔19年再拍3D版，蕭定一信心十足，他昨日更相約雷凱欣和藍燕到金鐘傾劇本，兩女之後又挽手行商場血拼。</p><p>「性感未必色情」</p><p>據知雷凱欣在片中會露兩點，問她為何肯坦蕩蕩現身大銀幕，她昨日在電話中說：「舊年5月佢哋策劃呢部戲時已經聯絡我，我最初推咗，但佢哋一邊改故事，一邊再畀劇本我睇，最後俾阿一（蕭定一）嘅誠意感動咗，答應幫佢拍。」<br>雷凱欣指角色有發揮，並謂以前也拍過兩部三級片，分別是《黑勢力》和《新禁室培慾之愛的俘虜》，她說：「我拍三級片係冇問題，至於露點演出，我都諗咗好耐先過到心理關口，因為真係劇情需要，我覺得性感未必係色情。我好鍾意個故事，內容好凄美，我個角色仲會死。」提到3D露點演出很出位，她說：「係呀，我聽聞好多外國片商都招手買版權，部戲下個月就開鏡。」</p><p>安排旅行團探班</p><p>問雷凱欣酬勞是否很可觀，她直認說：「幾和味，係六位數字。」她透露下月開鏡時，電影公司會安排旅行團往現場探班，由於該片集合兩岸三地演員，故會待演員混熟後才會拍露點等較激鏡頭。同片的上海姑娘藍燕現年24歲，也會全裸上陣，貌似栢芝的她最近才跟英皇解約，但即獲蕭定一力捧。<br>採訪：比華利<br>攝影：黃偉雄</p></body></html>