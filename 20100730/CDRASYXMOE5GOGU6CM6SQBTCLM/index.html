<html><header><meta charset="utf-8"><title>八方人物：不是鋼琴家的鋼琴家開音樂會</title></header><body><h1>八方人物：不是鋼琴家的鋼琴家開音樂會</h1><p>訪問《音樂人生》主角黃家正（KJ）那天，碰巧他的母校拔萃男書院在世界合唱比賽奪冠後回港見傳媒。記者告訴他，他說：「啊！嗰個WorldChoirGames！」然後對着攝影機的鏡頭喊："Congratulations﹗Hello！Congratulations﹗Mydearfriends﹗"</p><p>用音樂探討音樂本質</p><p>想起電影那一幕，老師和同學比賽前圍起來祈禱，他冷眼旁觀；他帶領同學贏了比賽，同學歡呼「音樂王國捨我其誰」，他搖頭冷笑。你認為黃家正狂妄自負，黃家正說「玩音樂唔係為咗比賽」。<br>影片記錄了11歲就到捷克演出的黃家正，直至17歲的音樂人生。現實中，KJ已是19歲的少年，他思考人生、探索音樂的故事沒有停下來，去年由美國回港休學一年，近日與中四時的拔萃同學吳懷世（NG）合辦名為《音樂就係咁》（MusicisMusic）音樂會，下周演出。<br>「想用音樂探討音樂嘅本質。」KJ以一貫迫不及待的語氣和手勢去說明。「MusicisMusic呢個名有趣嘅地方係simplicity（簡單），冇咁多花言巧語。」單張上KJ自我介紹「不是鋼琴家的鋼琴家」，「（好玄喎？）唔係好玄，係好real（真實）」。「我唔想自己局限自己，亦唔想被任何東西局限。」<br>他討厭語言的標籤，更鄙視俗世的一些價值，如比賽的勝負，如考試的成敗，不屑它們扭曲了音樂，更不滿香港音樂教育「功能化」。「學音樂嚟考中學、考大學，放喺CV（履歷）……好多學生考到八級、演奏級，但有幾多個懂得欣賞音樂？我喺facebook發出音樂會嘅邀請，大部份答覆嘅唔係讀音樂嘅人，最少人回覆嘅就係DBS（男拔萃）或其他名校嘅group（群組）。」</p><p>藉音樂傳遞生命態度</p><p>他認為香港有個奇怪現象，「越學得多音樂嘅越唔想聽音樂」，「教育氣氛令到我哋唔懂得欣賞我哋學緊嘅嘢，唔會享受學緊嘅嘢，甚至唔能夠完全學會我哋學緊嘅嘢」。11歲已思考死亡的早慧少年，對教育問題比很多家長看得通透。<br>「試過一次幫我哥哥考演奏級伴奏，之後我話我呢生人都唔會再踏入考試房，因為我成世人未見過更加無聊嘅嘢。」香港學生報考英國皇家音樂學院等樂器級別試的人數比例隨時破世界紀錄，黃家正也在11歲時考獲鋼琴八級，但自言「嗰時唔知自己做緊乜」。<br>KJ說，他和很多拔萃同學都很幸運，有很好的家庭背景，有學校的支援，「有少少唔好彩，喺商業社會要家庭有條件先可以學音樂，我覺得有責任將音樂帶畀更多人」。他希望音樂會給大家的不只音樂，「仲有對生命嘅態度，對事物嘅觀點」。<br>記者　陳沛敏</p><p>非一般性格<br>身為主角不看《音樂人生》</p><p>張經緯執導的紀錄片《音樂人生》，去年叫好叫座兼奪獎無數，令黃家正的故事家傳戶曉。有人認為KJ是特立獨行的音樂天才，有人指他是恃才傲物的狂妄少年。但他好友吳懷世眼中，KJ不是那麼「寸」，「其實視乎乜嘢事同乜嘢人；對朋友，佢就好友善。」<br>KJ從未看過《音樂人生》，但他說電影公映後，讓他「認識到想像唔到會認識嘅人」，這些人啟發了他，改變了他的生命。<br>對於「寸嘴」形象，KJ不諱言：「我個人好多嘢想講，唔講唔得嘅嘢，所以有個urge（衝動）去講嘢。」他自言「癲癲哋」，早前上一個電台節目，因為強烈「想motivate（激發）香港嘅毒男」，效果有點弄巧反拙。<br>對比電影，KJ有些地方還是改變了，他現在會說：「喺美國時有個好朋友，我有次比較偏激咁同佢講，唔明點解咁多人讀（音樂），市場冇咁大。佢個答案幾好，佢話，有時永遠唔知讀嗰樣嘢，對一個人嘅影響喺邊度。」朋友跟他說：「就算日後唔做音樂家都好，呢段可能會係人生最開心嘅時間。」KJ下月底將返回美國繼續學業，繼續在複雜的世界，探索奇異的人生與音樂。<br>本報記者</p><p>《KJ&amp;NG音樂就係咁》詳情</p><p>演出：鋼琴─黃家正（KJ）、長笛─吳懷世（NG）<br>日期：8月2及3日晚上8時<br>地點：香港兆基創意書院多媒體劇場<br>票價：$240/$180/$90（學生及長者）<br>購票：即日起各城市電腦售票處發售；網上訂票 http://www.urbtix.hk <br>查詢網頁： http://www.creativehk.edu.hk/artscentre <br><br>註：8月3日下午6時同場加開一場免費音樂會，供持票人士先到先得入座</p></body></html>