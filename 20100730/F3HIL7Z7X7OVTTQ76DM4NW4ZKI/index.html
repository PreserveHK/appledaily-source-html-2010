<html><header><meta charset="utf-8"><title>Swing晒事業線谷碟</title></header><body><h1>Swing晒事業線谷碟</h1><p>組合Swing下周推出全新EP《電》，繼上次在《武當》大玩復古武俠造型後，今次兩位成員郭偉亮（Eric）及陳哲廬（Jerald）再挑戰「性感」造型，赤裸上陣拍攝封面照，一向勤力的Swing拍照時，更抵死地效法o靚模擺甫士，扮有型及害羞，搞笑非常。成員Jerald說：「我比較懶，冇時間操fit自己，我見嗰啲model擺甫士就影得好靚，我都想學一學，可能有奇蹟喺我身上呢。」</p><p>笑Jerald肉鬆</p><p>Eric則笑說：「好彩我一向有打羽毛球同做運動，肯定冇Jerald咁白雪雪同埋肉地鬆弛。」他又大讚自己的鎖骨好看，拍得住張曼玉。埋位時，Swing輕輕一谷露出事業線，相片之後會作加工，在二人頭上加上大自然走獸及變成黑人，效果猶如黑人版的阿凡達。<br>撰文：林妃</p></body></html>