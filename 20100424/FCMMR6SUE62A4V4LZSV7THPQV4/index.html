<html><header><meta charset="utf-8"><title>新口味雪糕登場</title></header><body><h1>新口味雪糕登場</h1><p>前日行過OK便利店，見到呢個雪糕杯，計Size，細過雀巢雪糕杯，但賣Dreyers咁上下價錢，乜料咁巴閉呀？望真，原來係新出品日本峰雪糕，有抹茶、士多啤梨同朱古力三種口味，我買杯試試，因為怕甜，所以揀抹茶味；入口，唔，幾幼滑喎，奶味香濃又唔會過甜，吞落喉嚨後，口腔仲殘留少少抹茶香，OK賣$12.9，計份量係貴咗少少，但確實好味，抵撐！<br><br>為食熊</p></body></html>