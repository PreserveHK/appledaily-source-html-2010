<html><header><meta charset="utf-8"><title>北京車展開鑼</title></header><body><h1>北京車展開鑼</h1><p>今個周末嘅車界盛事，當然係北京車展開鑼！今日爆偈哥代《蘋果》車版現場直擊嘅記者先行報料。今次第十一屆北京車展相當熱鬧，16個國家、2,100個參展商展示990部車，當中有89部全球首發。車展主題「綠色未來」係大路嘢，除咗大車廠嘅重頭戲，祖國製造都又多又搶鏡，不過呢日嘅焦點肯定係城城出席為雷諾撐場。聽日會有更多車展靚車畀大家睇咁話。<br><br>爆偈哥</p></body></html>