<html><header><meta charset="utf-8"><title>窩輪搏擊：馬鋼看升　炒13053 - 俊樺</title></header><body><h1>窩輪搏擊：馬鋼看升　炒13053 - 俊樺</h1><p>花旗股市前晚大幅造好，港股噚日紅盤高開，虎年發頭威，恒指高開接近400點，不過好快就有回吐，投資者入市興趣唔大，恒指喺靜市中升265點收市，報收20534，睇嚟呢幾日港股都會喺淡靜市中反反覆覆。<br>全日上升嘅正股超過600隻，即係話郁動嘅股票都唔少，可以細細注選擇性吸納短炒。<br>馬鋼C輪13053：馬鋼（323）昨收4.83元，升1%。股價升破20日線，短線有機試5.30元，破位睇5.80元，可以諗吓隻C輪13053。<br>隻輪現價9仙，2010年6月24日到期，行使價4.49元，溢價11.5%，有效槓桿3.4倍，正股升上5.80元，13053有機見16.1仙，有接近8成升幅，如果正股跌穿4.55元，就沽咗隻輪止蝕。<br>俊樺</p></body></html>