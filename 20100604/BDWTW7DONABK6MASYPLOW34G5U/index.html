<html><header><meta charset="utf-8"><title>吳彤攻大馬胞姊助陣</title></header><body><h1>吳彤攻大馬胞姊助陣</h1><p>唱作歌手吳彤（Denis）日前在馬來西亞推出新專輯，唱片封面找來胞姊Karen操刀。原來Karen任職專業攝影師已有兩年，主要接婚禮和家庭照工作。<br>Denis直認曾懷疑家姐的攝影技術及是否三分鐘熱度，他說：「因為佢之前學好多嘢都係玩玩吓，成日都係愛情至上，但估唔到今次佢咁投入，我都替佢搵到人生目標而開心。」</p><p>「影我就唔靚」</p><p>不過Denis笑言其實不喜歡讓Karen為他影相，因為不想被家姐命令擺甫士，影響他的投入程度，Denis還埋怨說：「好奇怪，之前佢影親個個都靚，但係影親我就唔靚。」幸好今次出來的效果讓他相當滿意，還覺得家姐的技術進步不少。<br>撰文：葉雪</p></body></html>