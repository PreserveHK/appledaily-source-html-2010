<html><header><meta charset="utf-8"><title>舞台劇大玩四角戀軒仔、王菀之：預咗鬧交</title></header><body><h1>舞台劇大玩四角戀<br>軒仔、王菀之：預咗鬧交</h1><p>王菀之（Ivana）與張敬軒稍後與王祖堯合演舞台劇，三人會發生錯綜複雜的感情關係。Ivana與軒仔一向都被認定為一對，經常於人前打情罵俏，軒仔就反駁二人只是唇槍舌劍，更謂一起排戲預了鬧交，但強調不會影響二人私下感情。</p><p>王菀之和張敬軒這對緋聞情侶，不時在人前耍花槍，最近還一起合演於7月公演的舞台劇《柯迪夫Octave》，日對夜對，將戀情升溫，二人合作是否早已預計將緋聞擺上枱？軒仔笑說：「預咗鬧交就真，不過都只會對事，唔會傷感情。」</p><p>如願演護士</p><p>另一演員梁祖堯打趣說：「咁等我加入佢哋兩個之間，做第三者囉。」對於軒仔與Ivana經常打情罵俏，軒仔說：「唔係打情罵俏，係唇槍舌劍就真。」<br>Ivana在劇中與梁祖堯是一對，軒仔則與另一女演員邵美君有感情線，四人會發生錯綜複雜的感情，Ivana表示演舞台劇能扮演不同角色，她說：「家劇本話我係OL，以前暑假都有喺office做過暑期工，但係導演係興一路排戲，一路改劇本，我想同導演講唔知可唔可以變做護士，做啲未做過嘅嘢，咁就會好好玩。」而Ivana最後也真的如願，在劇中扮演俏護士。</p><p>新丁難忍笑</p><p>軒仔跟Ivana未能飾演情侶，他笑說：「都係好事，搵兩個有經驗嘅演員同我哋拍檔，總好過我哋兩個咁熟要做情侶，實會成日忍唔到笑。」問梁祖堯拍着這兩個舞台劇新丁，會否感到吃力？祖堯說：「都唔會嘅，講真搵得佢哋合作，梗係知啱傾先會同佢哋合作，唔啱傾一早就唔會搵。」<br>採訪：胡比<br>攝影：葉君海<br>服裝：EQ:IQ，Sportmax（Ivana）<br>髮型：BillyChoiofHairCulture<br>化妝：milk　形象：Tangai</p></body></html>