<html><header><meta charset="utf-8"><title>拆局官員不放下身段難成功</title></header><body><h1>拆局<br>官員不放下身段難成功</h1><p>特首曾蔭權上周帶領一眾司局級官員、及一眾副局長、政治助理落區派單張，事後卻惹來劣評如潮，據知事後部份局長及他們政治班子也有檢討，大部份人均認為有改進空間，有政界中人則說，官員落區要再進一步放下身段，「唔好當自己係官，要當自己係一般市民，佢哋唔放下身段，敢於面對反對意見，係冇可能成功。」<br>有官場中人指出，由於類似落區行動陸續有來，所以第一次落區後，不少官員即自行檢討，雖然有個別官員仍對這類落區行動有保留，認為官員毋須像政黨般，落區爭奪民意。</p><p>認同面對反對意見</p><p>但也有不少司局官員認為，行動有價值，面對反對民意是有需要，但是對那些有明顯政治立場、甚至有政黨背景的「疑似一般市民」挑戰，就要有更充份心理準備，「佢哋係認同要面對反對意見，最怕係面對有政治背景市民、好似上次質問曾俊華嗰位戚先生，原來係教協成員戚本盛，咁我哋真係好難喺公開場合同佢哋辯論！」<br>本報記者</p></body></html>