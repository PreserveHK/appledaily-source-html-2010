<html><header><meta charset="utf-8"><title>白日夢革命　灣仔建國大業</title></header><body><h1>白日夢革命　灣仔建國大業</h1><p>在英國開始，網址上標明「co.uk」，但講到DaydreamNation第一次開專門店，黃氏姊弟黃琪（Kay）和黃靖（Jing）始終選擇回流香港，因為在這現實城市中，發白日夢者慘被「歧視」。王國剛在灣仔建立，一圓自己夢想之餘，同時靜候有心人齊齊搞事。兩層高的小空間，野心甚大。<br><br>記者：吳允冲<br>攝影：譚盈傑<br>Model：AgnesK.@Zmodel<br>Makeup&amp;Hair：Diana@willmakeup</p><p>假如我有一棟大廈……</p><p>上星期五第一日softopening，細佬Jing人在美國，家姐Kay坐鎮店中，訪問剛做完，周麗淇駕到，又要忙着為她設計新衫，停不下來。這次開店，Kay指純粹機緣巧合，「原本打算一年後先開舖，係Kapok的Arnault鼓勵我開，鍾意灣仔感覺幽靜，research時撞啱有吉舖，家唔開兩年內都好難有機會再開。」黃金位置爭崩頭，大業主太古決定將舖租予DaydreamNation，王國終於名正言順有個基地，「成班人開心到彈起！」空間得來不易，Kay說設計盡量靈活，樓高兩層，地下作舖之餘，夜晚變身音樂分享場地，玩acoustic音樂；二樓是workshop，讓Jing（他是人山人海成員，正準備出碟）開班教結他，也邀朋友教手作班整pinholecamera、print-making。「我夢想有一棟DaydreamNation大廈，細佬玩音樂，又有cafewithlivemusic，畀空間做手作、搞exhibition，成為一個創作平台。」Jing是舞台設計出身，Kay亦為劇團設計服飾，DaydreamNation用衣服和首飾說故事，愛跨媒體合作，難怪Kay希望王國成為平民FringeClub，有小劇場、可辦文化活動，或成另一個阿麥書房或DelayNoMall（兩者同樣已結業），有一個屬於書和電影的角落。</p><p>運動員精神</p><p>首次開壇棄發迹的倫敦而回流香港，除因在港反應好，兩姊弟亦有一種使命感，「倫敦本身已經係一個daydreamnation，今次返港係因為發白日夢嘅人喺香港成日俾人歧視，所以我哋要返嚟搞事！希望有一個空間，凝聚有創意嘅人。」像先前的illustrationtee便找來10個趣味相投的artists合作，如ToreCheung和ChrisChau。事實上Kay本人一向進取，像向PeterJensen叩門自薦，「覺得佢啲衫好靚，但無首飾好可惜」，成功為他們設計了一系列accessories，「外國設計師大部份平易近人，好似以前我喺英國實習替JessicaOgden工作，佢真係好open，當我話畀佢知我要開始自己的label，佢成本addressbook畀咗我，將佢啲客嘅contact畀晒我！」外國人大方，但講到香港設計師，Kay指大多各家自掃門前雪，「香港人怕蝕底，乜都收埋收埋，我希望打破呢種態度，因為要進步先要分享。」</p><p>細佬發夢　家姐行動</p><p>姊弟檔中，Jing主力發夢，Kay努力實踐，所以說弟弟是整個王國的繆思，「佢比較瘋狂，係一個artist、負責諗故事，諗嘢古怪啲又多嘢講，佢有少少似PR嘅角色，而我比較practical，跟production、對客多。」由二人組合演變成現在的六人班底，一步一步擴張，Kay坦言從來無諗過，但喜愛長跑的她，有永不罷休的性格，相信無嘢會做唔到，來自體內殘留的運動員精神，就如秋冬系列的一句主題「Lifeisadaringadventureornothing……」人生要冒險，最緊要enjoythemoment，想做就去做。</p><p>回憶再造</p><p>DaydreamNation店內裝修全白，二人從舊居搬來傢俬再用，將門砌成試身室，木椅、木梯懸浮空中成衫架，營造超現實氣氛。除ready-to-wear系列，愛拆開布料再重組deconstruct的Kay亦歡迎舊衣改造，早前導演許鞍華成為實驗品，成果喜出望外，下個目標是明哥和at17。</p><p>DaydreamNation：灣仔永豐街21號
</p></body></html>