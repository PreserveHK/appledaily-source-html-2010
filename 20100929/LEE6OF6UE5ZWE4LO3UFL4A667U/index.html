<html><header><meta charset="utf-8"><title>JaniceMan黐老闆娘當旺</title></header><body><h1>JaniceMan黐老闆娘當旺</h1><p>樂基兒全力為老公黎明旗下的女將搞造型，JaniceMan（JM）、JW、衞蘭一一試過。她之前為JM炮製多個淑女look，昨日現身支持又大讚JM，JM對老闆娘厚愛有加，更忍不住直言老闆娘似大姐姐，悉心照顧愛護，相信黎明可以更放心。</p><p>樂基兒近期主力做styling，JaniceMan今年出任莎莎婦女銀袋日大使，樂基兒之前出動為她做了四個造型，昨日又陪住JaniceMan在跑馬地出席記者會，同場還有姚予晴、楊洛婷、莎莎老闆郭少明夫婦等。</p><p>變身淑女</p><p>JaniceMan穿上一條粉紅長裙、戴禮帽，一派優雅淑女造型。樂基兒說：「係一個經驗，成個team都好合拍，今次係forladyday，多啲classic造型。」有否想過為老公黎明搞造型？樂基兒說：「冇諗過，幫女仔做好啲，不過有時啲finalproduct都有畀佢睇。」她只為AMusic旗下藝人，如JaniceMan、衞蘭、JW等做造型，問她何時幫其他artist？樂基兒就說：「佢哋容易做啲，JM受到好多造型同變化。」</p><p>口甜舌滑</p><p>老闆娘出馬，JaniceMan似乎工作更多，她都賣口乖說：「多啲火花同噱頭，我好鍾意佢嘅design，好creative，我係由心出發，覺得佢好好。佢好似一個大姐姐咁，我喺屋企係家姐，好開心，家有啲俾人照顧嘅感覺。」狂讚老闆娘，不怕被指擦鞋，JaniceMan說：「我出自內心感覺，想同大家分享。」<br>採訪：RitaLeung<br>攝影：ChanChiLam</p></body></html>