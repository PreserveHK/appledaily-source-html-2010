<html><header><meta charset="utf-8"><title>祖兒唔知林欣彤做師妹</title></header><body><h1>祖兒唔知林欣彤做師妹</h1><p>容祖兒、鄭希怡與洪卓立昨日為銅鑼灣百老匯店擔任開幕嘉賓，祖兒與百老匯合作多年，拍了十多個廣告，問她豈不賺到成千萬？祖兒笑說：「報紙寫咪有囉，實際上自己知加埋有冇千萬囉。」有傳英皇想簽無綫《超級巨聲2》的小巨肺林欣彤，並且已得到一姐祖兒批准，祖兒表示毫不知情，她說：「我冇聽過呢個消息，都冇權利選擇邊個加入公司，但都覺得佢唱歌係有heart。」</p><p>楊受成認斟洽</p><p>英皇老闆楊受成昨日傍晚到灣仔出席活動時，坦認曾指派高層吳雨接觸無綫欲簽林欣彤，不過他說：「但我相信好難簽到，因為無綫想自己用番。」報道指英皇出價400萬，楊受成聞言笑說：「邊有咁多錢。」<br>採訪、攝影：胡比</p></body></html>