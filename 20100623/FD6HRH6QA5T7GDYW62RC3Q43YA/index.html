<html><header><meta charset="utf-8"><title>Juno增肥20磅做打星</title></header><body><h1>Juno增肥20磅做打星</h1><p>麥浚龍（Juno）、五人男子樂隊RubberBand昨日在尖沙嘴出席「B&amp;WInspiration．Performance．Dynamic頒獎典禮暨產品發佈會」，Juno透露10月會拍攝由黃精甫執導的一部動作片，女主角人選還未落實。</p><p>「考慮飲肥仔水」</p><p>問Juno會否推介新女友混血女模Janine做女主角？他說：「唔會啦！佢做model，冇心做幕前，大家工作範疇都唔同，會分開接job，而且我未識佢之前佢已經做緊model，我唔係大男人，佢嘅決定我亦唔會干涉。」<br>為新片角色需要，導演下令要Juno增肥20磅，Juno正為此而煩惱：「我食極都唔肥，而且時間無多，如果增肥失敗，我會考慮飲肥仔水。我仲要學搏擊，呢排好興中國功夫片，好似《葉問》呢類題材，但我部戲係動作為主，所以唔使學中國功夫，動作場面有好多，希望可以練大隻啲。」<br>採訪：魯萍　攝影：陳俊強</p></body></html>