<html><header><meta charset="utf-8"><title>劉心悠無底投向MarcJacobs</title></header><body><h1>劉心悠無底投向MarcJacobs</h1><p>劉心悠近年體驗了不同時裝變奏，由鍾愛的plain，中性化打扮到穿裙女生，她指不介意trysexy，帶classy氣質的vintagestyle更是她杯中茶，難怪與MarcJacobs的時裝腦電波快速接上。</p><p>劉心悠近年開始學習欣賞時裝，更視時裝如電影般的藝術感覺，她表示：「電影畫面中主角身穿時裝，代表咗一個心情，一個姿態同氣息，例如一條littleblackdress到一件旗袍，服裝本身就好似幫緊電影交代情節。」心悠對《穿Prada的惡魔》中作為時裝總編的梅麗史翠普對下屬安妮夏菲維（AnneHathaway）講及湖水藍皮帶情節一幕最有共鳴：「學識時裝工業嘅complications，係一個attitude，睇套戲自己都對時裝品牌歷史多咗留意，包括設計師風格嘅leftover，設計年代，至於時裝風格，我最鍾意係vintagestyle，由70's，80's到再耐啲嘅維多利亞風格都鍾意。」</p><p>征服classy</p><p>問到心悠最愛的穿衣風格，她表示：「以前係以plain，中性為主，好少着裙，不過呢個想法近期已經改變，對裙有一份新嘅價值觀，好似今日着MarcJacobs設計嘅裙，心情好唔一樣，好女仔，啲ruffles細節，好似remind一個女仔秋冬都可以有春天嘅感覺。」性感似乎從來與心悠都沒有連線，她笑言未來會trysexy：「我平時係打底王，不過好似今日有一件Ｖ領裙，undernopressure情況之下，自己都無諗過要打底，因為靚得嚟好classy，我都想試吓征服呢類方向，試吓成熟啲。」</p><p>鍾情大size</p><p>問到每季的must-haveitem，心悠雖表明不是hardcore的bagsgirl，不過她會以緣份來形容箇中關係：「唔會seasonbyseason追，當然第一眼會睇個款靚唔靚，比較鍾意大size，functional細節嘅款式，女仔愛手袋，好似一段感情緣份，會投入去，喺心入面有meaning。」</p><p>吸金方程式</p><p>MarcJacobs一向是精算準繩的時裝設計師，其lineextension的才技更令人讚嘆不已。MJ當然不會忽略貴為「現金牛」的手袋系列，其中Stambag更是品牌多年的icon。Stambag今年新作依然百變，有近數季鍾愛的quilting雙線車工，加入了漆皮處理質感。如於Rockstar系列的Stam，即搖滾上身，以啞色牛皮及千格鳥圖案，再鑲入Swarovski水晶作點綴，而以尼龍布料為素材的Parachute系列，Stam則以metallic質感的棗紅色示人。</p><p>採訪：RitaLeung<br>攝影：RickyIp　<br>髮型：ChrisLeung、JohnnyLoofIlColpo（TST）<br>化妝：AnnieGChan、LeoTam　<br>場地：MarcJacobs（中環置地廣場）</p></body></html>