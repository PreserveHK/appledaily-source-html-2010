<html><header><meta charset="utf-8"><title>「係咪見我冇幾多日子　先至話同我攞番回鄉證」華叔斥建制派貓哭老鼠</title></header><body><h1>「係咪見我冇幾多日子　先至話同我攞番回鄉證」<br>華叔斥建制派貓哭老鼠</h1><p>【本報訊】患上末期肺癌的支聯會主席司徒華，1989年六四事件後一直被禁足內地。建制派多位人士得悉司徒華患病後，昨日開腔要求內地盡快向他發還回鄉證，好讓華叔早日圓回鄉夢。不過，華叔昨晚主動致電傳媒，怒稱20年來一直被拒發回鄉證，批評建制派到他患病才紛紛說要幫忙，「好似想藉住呢件事抽水……有啲貓哭老鼠。」<br>記者：許偉賢　林俊謙</p><p>患病消息傳出後，一直拒絕接受傳媒採訪的華叔，昨晚看到無綫電視播出立法會議員葉劉淑儀要求向他發還回鄉證的新聞後，即答允接受該台採訪，不滿地表示他要求內地發還回鄉證逾20年，有人現在才出來說要為他爭取：「我感到悲凉，點解我20年都冇回鄉證，佢哋都唔為我出聲，呢個係我應有嘅公民權利……係咪有人見到我病，我都仲有冇幾多日子嘞，先至話同我攞番回鄉證？」</p><p>「家病緊點去旅遊」</p><p>華叔強調，此刻他不特別渴望到內地旅遊，也不急於返回內地：「我家有病，點可以去旅遊呢？」他形容建制派聲稱出手助他取回回鄉證，好像「貓哭老鼠，乘機抽水。」<br>匯賢智庫主席葉劉淑儀昨日和成員史泰祖昨午召開記者會，講述該會對政改方案的立場。席間史泰祖突然神色凝重稱要發表「個人心聲」，祝願司徒華早日康復，強調華叔一直想回內地，力促內地政府向華叔發還回鄉證，更聲稱如華叔能返回內地旅遊，對其健康有益。<br>記者隨即詢問葉劉淑儀對此事的看法，葉太說：「如果華叔願意返大陸，我都希望佢有回鄉證，有機會返去睇一睇佢想睇嘅嘢」，聲言願意提供一切協助。</p><p>只願以正常程序返內地</p><p>多個政黨接受傳媒查詢時也表明樂助華叔完成回鄉夢。身兼港區全國人大代表的工聯會立法會議員黃國健認為，「如果有人話應該畀華叔返大陸，我本人覺得冇乜問題」，聲言若有人希望他「幫手」，他樂意提供協助，「例如話出封信畀中央、或者同上面講吓，我都會肯做。」<br>身兼全國政協委員的民建聯主席譚耀宗則指「有病唔適宜亂走，暫時（司徒華）唔係合適時候（返大陸）」，但表明有需要時會為對方提供協助。<br>華叔七十大壽之時曾向記者透露生日願望是到訪內地，上海魯迅故居、南京中山陵、西安碑林和黃山等都是他冀望一遊之地。熟識華叔的人士稱，華叔只願在沒有前提兼以正常程序才願返回內地，因此當年特首辦特別顧問葉國華提出陪同華叔與何俊仁秘密到訪黃山，也被華叔一口拒絕。</p></body></html>