<html><header><meta charset="utf-8"><title>JessicaC.着有機牛　愛環保愛抱抱</title></header><body><h1>JessicaC.着有機牛　愛環保愛抱抱</h1><p>今年模界頭版、大相、雜誌Cover，JessicaC.人氣肯定有份爭第一，就連着牛仔褲都要霸頭位。今日上架、首次推出的SaladOrganicDenim，她要第一個試着。小記經常懷疑頻頻見報的JessicaC.大家睇厭未，答案原來是「未有耐」，麻煩各位將焦點由上半身輕輕<br>移去下半身，入春要開始晒美腿，睇嚟這位新聞女郎仲有大把貨賣！<br><br>記者：葉雪芯<br>攝影：譚盈傑<br>Model:JessicaC.@modelone<br>HairandMakeup:JanChan@AnnieG.</p><p>輕洗水有機牛</p><p>連牛仔褲都要搶先做第一位試着，不是因為好勝，其實一切都係好奇心發作。咪以為鬼妹仔對於外國一早Hit爆的Organic概念一定好熟悉，JessicaC.其實從未聽過OrganicJeans，直至今鋪Salad首次推出的SaladOrganicDenim系列，「我只是聽過食物、護膚品等有Organic的產品，從來都未聽過OrganicDenim！所以今次是我咁大個女第一次着，感覺好舒服。唔知係咪錯覺呢，質地好似滑好多！」<br>只要信不要問，着牛仔褲多過着裙、家中有超過六七十條牛仔褲的JeansLoversJessicaC.真係無老點，SaladOrganicDenim質地舒服並非沒有道理。事關這系列的牛仔褲全部均用有機棉製造，成份為一種純天然無污染的棉花，而且不論在生產、收成及運輸的過程中，都強調對生態環境的保護。Salad向來多洗水牛，但今次推出的OrganicDenim則用上了「輕洗水」效果，即是每條褲的洗水過程，也用上最少量的化學物質及最簡單的冲洗方式，減少污染物的產生。而牛仔褲方面就用天然藍及純黑色作主打，加上自然的皺褶效果，同樣可以減少因過度洗熨而造成的地球傷害，相信JessicaC.的感覺亦正是由此而來。</p><p>鬼妹愛貼身擁抱</p><p>美國人一向對Jeans講究，尤其在Cutting方面，最愛直腳或者較闊身的BaggyStyle，不過Jessica就話這類款式唔係佢杯茶：「我最愛SkinnyJeans，因為我通常都比較喜歡穿大件、鬆身的Tee，下身襯貼身窄腳的牛仔褲會好睇啲，而且我喜歡SkinnyJeans好似擁抱住我的感覺。咁着Salad的牛仔褲多數都是超貼身，剛好Show到我對長腿！」今次SaladOrganicDenim剪裁方面當然繼續玩貼和窄，有收身長褲、CroppedJeans及熱褲等。</p><p>環保J自己帶袋</p><p>時下流行講環保，JessicaC.都有身體力行盡一分綿力，最簡單就是少用膠袋：「愛Shopping會浪費錢就話無辦法，不過膠袋係可以慳，所以我家一定會帶環保袋或者自備一個ToteBag去買嘢。」今次買Salad有機牛就唔使自己帶袋，每款SaladOrganicDenim牛仔褲都會附送環保袋一個。小袋以原始的胚布製成，沒有特別的加工，而且可循環再用，出街或去旅行時用來裝載小物，最適合不過。</p><p>同場加映<br>SaladLovesCrystal</p><p>做生意幾時都要有諗頭，時裝界更加深明此道。左手推出OrganicJeans，右手就玩Crossover，搵來Cutie行頭的日牌CrystalBall合作推出老牛。日本Fashion系粉絲對此牌一定唔陌生，皆因CrystalBall每次在日本推出限定貨品時，都會令少女大排長龍瘋狂掃貨，其簽名式狗頭早已攻陷少女心。事實上CrystalBall近年動作多多，今年與Uniqlo合作出Tee，去年又與JeremyScott孖住上，聯名聯上癮。今次與SaladCrossover出牛仔系列，加入了不少CrystalBall的Signature元素，例如在牛仔褲後袋會發現CrystalBall經典狗頭和閃石窩釘；前幅則繡上粉紅色迷你閃電圖案及配上金色皮帶扣位，牛仔褲的腰位車上黑色Lace邊，搶眼之餘亦帶點Sexy、GlamRockChic感覺。買此系列仲送別注限量版EcoBag，齊齊玩環保！</p><p>DetailsCheck!</p><p>Bauhaus（28386228）<br>銅鑼灣駱克道496-498號地下至3樓</p></body></html>