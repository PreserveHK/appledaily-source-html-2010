<html><header><meta charset="utf-8"><title>o靚模見「黑影好快閃過」</title></header><body><h1>o靚模見「黑影好快閃過」</h1><p>【本報訊】本身是遊戲生產商市場部總經理的項明生，過去四年周遊列國，寫成多篇旅遊散文結集成書，他昨日為其新書《足足五千年》在西九龍中心舉行簽名會，不料遇上母女墮樓，簽名會活動需轉移地點。對於簽名會受影響，他表示「冇所謂」，並希望可以向失去母親的女童作出援助。<br>昨日的簽名會，出席者包括「o靚模」顏后君、椋名凜及徐自賢，並由蔡康年擔任司儀，活動原定下午1時在1樓大堂舉行，但未開始就發生了女子掟女及墮樓事件，活動即移師到8樓舉行。</p><p>「唔敢走埋去睇」</p><p>項明生說，知道母親掟女落街後跳樓，心裏很不舒服，「呢件係家庭悲劇，女童唔見咗阿媽，對佢打擊好大。」並稱農曆新年將至，母親與女兒永訣，一家人未能團聚過年，他願意在經濟上向女童援手。<br>當時目擊事發經過的，還有顏后君及蔡康年，顏后君說：「我坐喺大堂，突然有個黑影喺上面好快咁閃過，聽到嘭一聲，我都唔敢走埋去睇。」她向上望時見到一名女童在網上，距離欄杆很遠。「佢好近穿咗嗰個窿度，聽到有人叫個細路女爬番埋去，跟住知道話有女人跳樓，好快就有警察到場。」</p></body></html>