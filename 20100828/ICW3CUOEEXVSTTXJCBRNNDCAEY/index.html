<html><header><meta charset="utf-8"><title>旺友蘋果開倉：食瑞典嘢兼撐AC - 守丹</title></header><body><h1>旺友<br>蘋果開倉：食瑞典嘢兼撐AC - 守丹</h1><p>對瑞典認識唔深，香港地，最多都係識間傢俬舖；上個禮拜dayoff，喺「開飯喇」睇到沙田嘅冧巴one就係呢間傢俬舖嘅cafe，鍾意周圍搵餐晏嘅我，即刻同建仔去擦番餐。<br>話說間cafe都幾大，弊在人多，要食就要等番咁上下時間；嗰日我哋兩丁友，叫咗好多嘢食，肉丸、菜餅、煙三文魚、龍蝦湯仲有好多好多，食到建仔110成飽都唔使兩嚿，啲嘢仲幾好食，去開沙田真係要encore。<br>睇瑞典波，梗要睇同我同日生日（03/10）嘅伊巴謙莫域；我不嬲都好冧伊巴，條友上場友賽對AC上晒身，AC簽到佢就好喇；不過AC周日喺聖西路對升班馬萊切，即使冇伊巴都一樣夠殺，其實AC喺熱身賽表現唔太衰，萊切點夠砌？<br>守丹<br><br>心水：AC米蘭勝[-1]<br>近5場戰績：LW<br>心得：萊切作客AC輸晒</p></body></html>