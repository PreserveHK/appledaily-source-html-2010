<html><header><meta charset="utf-8"><title>女狗主屈的士司機拒載</title></header><body><h1>女狗主屈的士司機拒載</h1><p>【本報訊】市民搭的士被拒載可投訴，但若帶着動物，司機便有權不接載。一名抱狗上車女子由於沒為狗隻戴口罩，被司機拒載，但女子堅拒落車，更報警反指的士司機無理拒載，又哭訴被「粗暴對待」，過程被司機拍下上載到YouTube，有網民批評狗主「阻人搵食」。<br>名為「kongnui」的短片昨成為網上熱門討論話題，於本周二上載，事發時間地點未見說明。歷時33秒片段開始便見到一名年輕女子手抱一頭哥基犬，拿着手機向友人哭訴：「佢（司機）不停咁鬧我，你唔好收線住啦，你一收線佢就鬧我，收線我點知佢會點做？我拎住個電話梗係安全啲！」<br>單聽女事主說話語氣像是害怕得幾乎落淚，會以為的士司機態度窮凶極惡，不過片段中男司機卻平和語氣說：「小姐，千祈唔好寃枉我，我只係要求你離開車廂，冇對你做出不禮貌行動。」根據《道路交通（公共服務車輛）規例》，的士司機有酌情，決定是否搭載動物或鳥類，若有損毀更可要求賠償。</p><p>網民指摘女狗主扮可憐</p><p>有網民批評女狗主扮可憐：「司機大佬都幾好聲氣，但佢就扮晒喊，重要阻住人搵食，野蠻得太過份！」<br>短片的司機在一個討論區形容自己也是愛狗之人，但過去接載帶狗乘客時，試過被狗咬傷，幾乎釀成車禍，因此才要求女事主先替狗隻戴口罩，他說：「港女話冇口罩，我要求佢離開，佢聲大夾惡，話我無理拒載。」擾攘一輪後，女事主最後報警。「司機人權何在？前後阻咗我一個鐘搵銀時間。」<br>的士小巴權益關注大聯盟主席黎銘洪認為法例對司機保障不足，「乘客鍾意就報警，但明明係我哋啱，冇人賠償我哋損失。」香港寵物福利協會成員Iris慨嘆狗主形象被拖累，她說：「大部份狗主都知司機有權唔載寵物，截過另一架的士就得啦，無理取鬧只會令到唔鍾意狗嘅人，更加唔鍾意狗。」</p></body></html>