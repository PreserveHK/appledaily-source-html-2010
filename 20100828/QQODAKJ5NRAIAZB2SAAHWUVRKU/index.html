<html><header><meta charset="utf-8"><title>老字號出城　半價擦鯉魚門海鮮</title></header><body><h1>老字號出城　半價擦鯉魚門海鮮</h1><p>還記得幾歲人仔時，每當長輩說去鯉魚門吃海鮮時，就知道會是長途跋涉、有機會見到好多水格養着眾多生猛海鮮，心情特別興奮，今天，首家鯉魚門老字號闖城，於城中開設海鮮食肆，而且價錢更平足一半有多！<br><br>記者：梁美甜<br>攝影：梁細權<br>Model：Wiyona</p><p>十四種烹調任選</p><p>鯉魚門本身已經有過一百五十年歷史，前往開餐的無不是為了可以在多個海鮮攤檔親自挑選生猛海鮮，交給菜館，依個人喜好作烹調這種獨特食味；今天，由鯉魚門老字號「龍門海鮮酒家」首次出城，於尖東開設了首家海鮮食肆「龍門海鮮廚藝餐廳」，每日由流浮山及鯉魚門的鮮活海產入饌，保留了食客自家選擇烹調方法，更每款海鮮供應十多款烹調手法任君選，簡單如肉蟹、花蟹類，傳統的清蒸、凍吃、避風塘炒之外，更可以椰香咖喱煮、陳年花雕蛋白蒸、金香黃金煮、鮮淮山花雕蒸等，達十四種烹調方法，傳統創新兼具。最盞鬼是餐廳更供應多款即叫即蒸稀有點心，那個流沙包超「流」，熱辣辣燙着也急不及待送進口，開業不久已經每逢周五超爆，六、日也十分旺場，開餐最好預訂。</p><p>套餐平半</p><p>老闆為了一眾饕客着想，亦推出三款特價海鮮套餐，最吸引是只需$250一位（最少兩位起）就有九道菜，一半以上是海鮮，大多數更是貴價貨色，另有$350或$450位的套餐。單以$250位的套餐而言，若在鯉魚門選點相同菜式，老闆即場計數，每位最少就盛惠500多元，平足一半有多，但游水海鮮與老店無異！<br>餐廳為海鮮設計了多種烹調手法，單海中蝦亦有十三款烹調方法，白煮、酒香隔水籠仔清蒸、柒味椒鹽、薑葱牛油生啫、等等等等，傳統之外加入不少創新及fusion炮製手法，好玩！</p><p>酒香隔水籠仔蒸蝦</p><p>採用越南海蝦（時價），肉質爽脆，以花雕去腥去泥味，烹調不另收費。</p><p>四寶素菜卷$18
</p><p>以椰菜捲住白靈芝菇、南瓜等，各款蔬菜更事前獨立浸製過，烹調時間長，更顯師傅心思。</p><p>懷舊大包$22
</p><p>師傅以冬菇代替臘腸，加入鵪鶉蛋、雞肉、赤肉等依然是多菜少肉，味道似回憶，但口感更豐富。</p><p>超值海鮮套餐</p><p>每款海鮮套餐都有基本九道菜，包括前菜、海中蝦、鮑魚、大元貝、海斑、蜆、時蔬、海鮮湯及甜品。每位$250，$350位的套餐則多了一味海斑兩食，另$450位套餐則更有生蠔、蟹和瀨尿蝦呢。</p><p>蒜香豉汁蒸蟶子</p><p>$250位套餐內原是蜆，由於當日來貨不太新鮮，大廚寧以蟶子取代，所謂一般貨色都已經十分大隻，啖啖肉鮮味十足。</p><p>紅燒鮑魚</p><p>大連十頭鮮鮑加入自家製醬油蒸過後，再以秘製醬汁煮至腍身。</p><p>清蒸海斑</p><p>$450位的就可以選原條烹調或兩食，簡單地原條清蒸最能吃到肉嫩鮮味。</p><p>砵酒焗生蠔</p><p>採用美國蠔蘸蛋漿脆炸，再以砵酒埋芡而成。</p><p>龍門海鮮廚藝餐廳（23663884）<br>尖沙嘴漆咸道南45-51號其士大廈地下C舖</p></body></html>