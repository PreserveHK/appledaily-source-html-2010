<html><header><meta charset="utf-8"><title>窩輪搏擊：中海油衝頂　敲17926 - 俊樺</title></header><body><h1>窩輪搏擊：中海油衝頂　敲17926 - 俊樺</h1><p>花旗股市喺09年最後一個交易日下跌過百點收市，踏入新一年有個好開始，道指前晚升155點。<br>港股好友把握呢個機會大反攻，恒指噚日反彈456點收市，最厲害係成交大增至829億元，已經好耐冇見過咁大成交，恒指短線料試22600，破到就可以試23000關。<br>中海油C輪17926：中海油（883）昨日報收12.94元，升5.7%。油價升勢凌厲，中海油打破橫行悶局，以大成交炒上，若升破13.30元，睇14.20元，可以諗吓隻C輪17926。<br>隻輪現價16.8仙，2010年4月19日到期，行使價11.98元，溢價5.5%，引伸波幅42.4%，有效槓桿5.2倍，正股升上14.20元，17926睇26.2仙，如果正股跌穿12.40元，就沽咗隻輪止蝕。<br>俊樺</p></body></html>