<html><header><meta charset="utf-8"><title>adidas炮製　2010星戰回歸</title></header><body><h1>adidas炮製　2010星戰回歸</h1><p>Well！新一年新景象，但估唔到小記01第一炮，都係奉獻畀adidas！不過，都值得嘅，身為STARWARS粉絲，唔買都要走過去望兩望。話晒兩個單位首次結盟出服裝，就是要擺脫推出電影副產品的過份Hardsell效果。此次證明，效果尚算不錯，作為新年新一炮，值得鼓勵（普通話講）！<br><br>記者︰吳美美<br>攝影︰伍慶泉　Model︰Calvin<br>Makeup︰WillOr（http://hk.myblog.yahoo.com/willormakeup）<br>Hair︰Lucas@HairCulture</p><p>STARWARS兩波攻港</p><p>小記真係STARWARS粉絲，望住鞋同衫上面所印嘅角色場景，已禁不住對住adidas公關如數家珍，心裏面真係好鬼興奮。而adidas就似乎好清楚我哋呢班粉絲心態，呢批STARWARS交叉出品簡直令人即時雙眼放光！皆因今次設計擺脫一向的電影副產品形象，在質料與質素上都提升至「時裝」層面。以Tee為例，過往電影副產品都係布料偏厚，個Print有啲行貨，最多只能買入收藏；鞋方面就更加唔使講，只得童裝出品，而adidas今次就為STARWARS做番件好事，設計全都可以着上身行出街。不過，提一提粉絲們，次輪adidasOriginalsSTARWARS系列產品將於3月登陸香港，所以唔好咁快用晒彈藥呀！</p><p>玩巡遊玩海報</p><p>作為2010第一炮，單單推出交叉衫交叉鞋，似乎看輕咗adidas公關們的工作能力。今個星期六同日，將有「星戰部隊神秘襲港」活動，喺銅鑼灣同尖沙嘴大事巡遊，只要跟大隊行到終點，就會得到神秘adidasOriginalsSTARWARS紀念品。<br>此外，再有小記至愛新生代設計師鄧卓越DorothyTang出場。尖沙嘴新場K11的MiXTRA將會舉行「阿迪達斯星戰展覽」，展出經典的第一代星戰映畫海報，以全新的肥嘟嘟ShoppingBaby姿態復刻，向星戰致敬之餘又帶出懷舊文化。粉絲們只要入手adidasOriginalsSTARWARS產品，就可順手帶走非賣品海報一張。</p><p>GoogleEarth開戰</p><p>adidasOriginals特別為星戰系列開發的DeathStarSuperlaser應用程式將與GoogleEarth系統連結，只要大家登入adidasOriginals的STARWARS專版（ http://www.adidas.com/originals/deathstar），就可親自操控DeathStar。只要打入朋友的地址及電郵，DeathStar就會偵測你朋友在GoogleEarth上的位置，將他的所在地夷為平地！炸爆人，最鍾意！ </p><p>*以上貨品1月8日起有售<br><br>adidasOriginalsConceptStore（25042186）<br>銅鑼灣京士頓街6B舖</p></body></html>