<html><header><meta charset="utf-8"><title>iPad　放大嘅iPodTouch
</title></header><body><h1>iPad　放大嘅iPodTouch
</h1><p>前晚好多人捱夜睇蘋果Event，結果只得部iPad，雖然SteveJobs做騷功力仍在，但從Twitter等分享網站就可以睇到，好多人話失望，唔通真係期望越大，失望越大？<br><br>記者：許福合　<br>網站：http://www.apple.com/ipad/</p><p>內置虛擬鍵盤</p><p>睇得多幻想圖，iPad真機亮相，的確有些少失望，大多數人都話「同部iPodTouch一樣！」，其實如果睇埋機背，你會覺得更係似到十足十！9.7吋芒，只有13.4mm薄，重0.68kg（Wi-Fi），都算合理。系統使用iPhoneOS3.2，無甚驚喜，不過用上1GHzAppleA4處理器，用家試過後，一般大讚速度快，上網同用軟件夠爽。除學似iPhone一樣篤芒玩Multi-Touch外，仲內置有虛擬鍵盤，不過大小會略為比標準鍵盤小一些。</p><p>無繁體中文</p><p>部份軟件如AppStore、iTunes都有為iPad設計新介面，另外亦加入iWork，方便進行簡報及處理文書檔案，而更重要係具備ebook電子書功能，擺明針對Kindle！究竟要唔要入貨呢？首先，蘋果官方網頁iPad規格內，中文嘅支援只有簡體，同時在輸入法上，亦只有簡體手寫及拼音輸入法，要知iPhone到家都未有倉頡或速成輸入，買前真係要考慮吓。最令用家唔滿意係沒有multitask，每次只可行一個軟件，又睇唔到Flash，iPhone勉強可接受，但iPad同樣設計就令人失望喇。</p><p>Profile<br>處理器：AppleA41GHz<br>屏幕：9.7吋1,024×768解像度<br>容量：16-64GBSSD<br>電源：使用10小時（待機1個月）<br>重量：0.68kg（Wi-Fi）/0.73kg（Wi-Fi+3G）<br>體積：242.8×189.7×13.4mm<br>無線網路：Wi-Fi/Wi-Fi+3G</p></body></html>