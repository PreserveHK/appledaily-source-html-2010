<html><header><meta charset="utf-8"><title>王祖藍自詡學友師傅</title></header><body><h1>王祖藍自詡學友師傅</h1><p>王祖藍前日在尖沙嘴接受訪問，他笑言在賀歲片《72家租客》中雖然飾演張學友的兒子，但因在片場向學友傳授口技，所以他應該算是學友師傅。</p><p>傳授口技</p><p>祖藍指學友很有喜劇感，而且態度專業，他說：「佢每日趁化妝時無意間就同我對稿，仲學埋我嘅口技走。我教佢二胡發聲，佢學一次就識，仲喺庾澄慶演唱會度表演，仲講明係跟我學。」祖藍笑言會買學友新碟拿簽名，並會要求學友上款寫上師傅稱呼，威番一次。<br>祖藍又透露他在戲中的角色悽慘，經常被學友、謝天華及鍾嘉欣毒打，可幸有機會跟鍾嘉欣拍激吻戲，算是有點補償，但就不忘取笑嘉欣說：「拍嗰日啱啱佢有啲唔舒服，我懷疑係佢唔想拍，因為對手唔係林峯。」<br>採訪、攝影：何永寧</p></body></html>