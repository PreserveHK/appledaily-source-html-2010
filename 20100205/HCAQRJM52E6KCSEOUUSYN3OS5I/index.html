<html><header><meta charset="utf-8"><title>窩輪搏擊：和黃轉強　吼19699 - 俊樺</title></header><body><h1>窩輪搏擊：和黃轉強　吼19699 - 俊樺</h1><p>花旗股市連升兩日後前晚回番些少；奧巴馬話對中國嘅立場會趨強硬，尤其係人民幣升值問題，會繼續向中國施壓，加埋近期同中國嘅貿易爭拗，中美關係難免轉差，睇股市變化又要留意多一瓣。<br>港股噚日跌380點，貼住條10日線，今日如果守喺呢個水平之上收市，下禮拜仲可以睇好啲。<br>和黃C輪19699：和黃（013）昨收56.70元，升2.9%。噚日大市大幅下挫，和黃仍以大成交上破20日線，短線可挑戰60元關，破位睇64元，可以諗吓隻C輪19699。<br>隻輪現價56仙，2010年6月28日到期，行使價54元，溢價5.1%，引伸波幅34.8%，有效槓桿6倍，正股見64元，19699睇1.07元，正股跌穿54.50元，就沽咗隻輪止蝕。<br>俊樺</p></body></html>