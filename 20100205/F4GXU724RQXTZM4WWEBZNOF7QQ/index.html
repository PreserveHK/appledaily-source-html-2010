<html><header><meta charset="utf-8"><title>「一定問佢攞利是」諸葛咬住法拉唔放</title></header><body><h1>「一定問佢攞利是」<br>諸葛咬住法拉唔放</h1><p>諸葛梓岐（Marie）大前晚出席活動時踢爆陳法拉已婚，前晚在另一個活動上又指陳法拉還年輕，未敢稱呼她為大嫂，不過新年一定會向她利是，句句有弦外之音。不認已婚的陳法拉則反擊Marie放料造新聞，昨日Marie在電話中表示超委屈，並指陳法拉不要此地無銀，Neway富貴門爭寵罵戰明顯升級。</p><p>諸葛梓岐及陳法拉分別和Neway兩位太子爺蜜運，兩位準妯娌角力爭寵再度升級，大前晚Marie在活動中踢爆陳法拉已與Neway大少爺薛世恒結婚，陳法拉回應時指Marie靠造新聞上位，各不相讓，火藥味極濃。</p><p>「派利是都係派錢」</p><p>前晚Marie與王菀之、邦民女陳嘉寶（Anjaylia）及蔡穎恩（Evelyn），出席I.T旗下品牌Mercibeaucoup時裝騷時，繼續對陳法拉已婚一事大發偉論說：「如果自己結婚一定唔會秘密，因為開心事會想同人分享。」問她會否稱呼陳法拉為大嫂？她說：「唔敢嗌，叫老咗佢，好耐冇見過佢，見到面hello咪得，佢咁後生，開心幸福咪得。」<br>記者笑Marie會否向陳法拉利是，她說：「會，一定要問佢攞利是，都冇所謂啦，都係派錢，自己新年因為親戚結婚唔喺香港，不過之後一定會去拜年，要孝順同有家教。」<br>記者昨日分別致電Marie和陳法拉，Marie對於被陳法拉指摘靠造新聞上位顯得甚不開心，她說：「自己睇完報道都唔開心，超委屈，佢回應自己事，唔好講人哋，佢咁樣咪此地無銀，希望新一年唔好有咁多是非，開心過新年，希望佢唔好信出面嘅謠傳攻擊我。」</p><p>陳法拉：我冇法</p><p>陳法拉則對於被Marie笑稱叫她阿嫂是叫老了她，在電話中說：「我噚日已經回應過，我已經表明自己嘅意見同感受，人哋理唔理我感受、人哋點講，我冇法，以後佢講嘅嘢我唔回應。」採訪：RitaLeung、<br>LawWaiMan、TingNing<br>攝影：WongManShing</p></body></html>