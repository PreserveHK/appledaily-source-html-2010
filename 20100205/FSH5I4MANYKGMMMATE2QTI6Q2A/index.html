<html><header><meta charset="utf-8"><title>魚缸暴炒族：消息利好　中冶短炒 - 方星俠</title></header><body><h1>魚缸暴炒族：消息利好　中冶短炒 - 方星俠</h1><p>港股昨日跟隨外圍下挫380點，收報20341，對好友而言尤似一盆冷水照頭淋，入市熱情即時淋熄。有散戶認為，大市經過1月份向下炒之後，整體市場氣氛已轉淡，縱然超賣而反彈，但升幅都不能期望太高。<br>好似呢輪個市由2萬點邊緣反攻，市場輿論一般估計恒指可見21000左右，但家陣未到20800已打回頭，反映散戶信心不足，對反彈市態度審慎，加上臨近農曆年長假期，既然大市氣氛唔太就，估計股友多數係沽得就沽，過年後再算。<br>淡市中當然一樣有股份上升，但喺呢種市況炒上，往往都係大落後分子居多。好似中國中冶（1618）自去年上市以來，走勢一直反覆向下，與招股價6.35元距離越來越遠，今個月初更創下3.96元低位。<br>不過，跌穿4元後，中冶股價似已見底，受惠入股澳洲礦業公司消息，昨逆市上升2.3%，收報4.36元，可設4.15元作止蝕位短炒，首站看4.65元。<br>方星俠</p></body></html>