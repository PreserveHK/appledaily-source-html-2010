<html><header><meta charset="utf-8"><title>Archos開倉　$980掃80GBPMP</title></header><body><h1>Archos開倉　$980掃80GBPMP</h1><p>越嚟越多人用iPad，唔想同人撞款，又想出街煲戲，今個星期Archos開倉就咪走寶，多款PMP勁割價，其中Archos605WiFi仲劈價至1千有找，80GB版都係一隻金牛搞掂，隨時帶住幾十隻DVD喺身邊開片！<br><br>記者：許福合<br>攝影：王文忠<br>Model：AnnieG.@GME</p><p>Archos605WiFi80GB低過四折</p><p>Archos系列一向係睇片最強！605WiFi特別之處係作為PMP，但有埋Wi-Fi，只要有熱點就可隨街上網，軟件內置《Opera》瀏覽器，睇網頁、上YouTube之餘，當然亦唔少得回電郵啦！4.3吋屏幕，畫質達800×480/1,600萬色，仲係輕觸式設計，想要咩功能直接點落粒圖示，簡單易用。容量80GB，放幾十套戲完全無問題；不過最吸引係價錢，原價$2,680減到落$980，低過四折呀！</p><p>Archos78GB行Android</p><p>另一部搶手貨係Archos7HomeTablet！容量為8GB，行時下勁紅火嘅Android系統，想玩或想工作嘅功能都有齊，本身可直接兼容AndroidApps如《Facebook》或《Skype》等，網絡上有大把Apps有排玩。睇片方面，除MPEG1/2/4檔案外，連RMVB都可直Play，各位收藏嘅動漫不用轉片，抄落去就可睇到！</p><p>Archos筍盤掃場<br>Archos9　行Win7極度PC</p><p>8.9"Touch芒嘅Archos9，可以當成電腦用，OS行《Windows7Starter》，粒U係AtomZ515/1.2GHz，有60GB硬碟，嫌普通PMP唔夠用，又唔想帶Notebook嘅可考慮。</p><p>Archos5　60GB最抵</p><p>Archos5勝在機身輕薄，4.8吋800×600屏幕，可以睇相同聽歌外，亦支援高清影片播放，容量方面有四種選擇，不過計落60GB折扣最大！</p><p>Archos7　320GB睇網絡電視</p><p>Archos7除咗有個特大嘅320GB硬碟、7吋Touch芒外，佢最特別仲係支援多個網絡電視台，只要經Wi-Fi連線，就可以串流方式收看超過1,000個網絡電視台。</p><p>Archos2　4GB1.8"睇歌睇片</p><p>大小與舊iPodnano差唔多，除咗可以聽歌之外，1.8"LCD芒仲可以睇埋相片同影片，雖然無iPod咁型仔，但勝在實用，4GB版$199，平如腦場MP3機！</p><p>Archos3　8GB影音檔通殺</p><p>雖然外形的骰，不過都有個3吋屏幕，可以支援MP1/2/4/WMV/RMVB等大部份影片播放，而音樂檔案格式更係通殺！其他功能包括FM收音、錄音及相片瀏覽等，功能勁齊。</p><p>漏網精品</p><p>除咗Archos有平貨掃外，其實仲有其他精品減價，唔好睇漏眼呀。</p><p>MOCiPhone4機套</p><p>出咗iPhone4仲未買套，呢度$10個，仲有多種顏色揀。</p><p>Elecom相機套</p><p>卡片型DC相機套，有多種色可以揀，開倉價$35有交易。</p><p>Archos開倉資料</p><p>地點：灣仔電腦城1樓129號舖<br>日期：20/10-24/10<br>時間：中午12時至上8時<br>查詢：MasterOA（27486855）<br>（所有優惠貨品數量有限，售完即止。）</p></body></html>