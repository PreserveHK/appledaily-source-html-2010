<html><header><meta charset="utf-8"><title>隔牆有耳：義工少人做專家學者諗計 - 李八方</title></header><body><h1>隔牆有耳：義工少人做專家學者諗計 - 李八方</h1><p>做咗24年義工嘅美籍華人關惠群，獲美國總統奧巴馬頒發「總統公民獎章」，佢小時候在香港生活，因此被封「香港天使」，不過香港人對於做義工始終好客氣，支持其他人做，多過自己身體力行，義務工作發展局喺香港推動義務工作足足40年，對港人做義工風氣心中有數，早前做咗個調查，發現香港義工服務比率僅19%，遠低於英國嘅五成九同加拿大四成六等已發展國家。<br>其實按時數計，09年香港義工服務總時數為8,700萬個小時，經濟價值達55億港元，同歐美國家比較，當然有很大提升空間，義工發展局所以12月7日會搞個研討會，搵學者同專家，探討如何激發港人做義工嘅熱情，每位收費200元，查詢可致電25460694。</p></body></html>