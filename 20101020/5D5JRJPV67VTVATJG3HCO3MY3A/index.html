<html><header><meta charset="utf-8"><title>實戰理論：美元造底訊號逐漸明顯 - 沈振盈</title></header><body><h1>實戰理論：美元造底訊號逐漸明顯 - 沈振盈</h1><p>昨日指出，大市仍保持着於上升軌之上運行，短線以炒波幅為主，預期的波幅區間為23200至23800點。<br>現時10日線上移至23334點水平，故此，好友的防線應再移高至23300。昨日大市先低後高，恒指收23763，已屆波幅頂部，若然今早大市高開，便可趁勢減磅。<br>至於開淡倉與否，則視乎閣下的承擔能力，但筆者個人會在此水平開始建倉做對冲。</p><p>開始建立淡倉</p><p>美滙造底之訊號越來越明顯，相信在現水平反覆多數天，便可進一步確認。市場對QE2令美滙貶值的看法已過份悲觀，QE1的推出，有否令美元大跌？極其量也只令美滙指數跌至74水平，但往後的上升也能重上89。<br>若然，QE的威力真的這麼大，就不會有QE2！半年前推QE1，大家何嘗不是狂喊通脹來臨，但上周五伯南克竟然話通脹不嚴重，通縮才值得提防！<br>除非今次的量化寬鬆大於第一次，否則，作用只是杯水車薪，一出就很快現形（冇用！）。<br>現時市場資金正手持大量資產，等緊伯南克宣佈，情況就好似2007年10月，全市場揸住一啲極昂貴的股票，等緊直通車開行；揸住中國石油（857）等緊在A股上市之時，股票升上40元（一廂情願），到時就發達。<br>但中期選舉已越來越近，點解到現在仍未宣佈？等吓等吓，會否選完之後才公佈呀？<br>唔緊要，始終會公佈的，到時就發達啦！因為一定唔會唔推行的。人人都係咁講啦，到時嘅股市自然會上升，話之你通脹、滯脹還是吹脹！<br><br>沈振盈<br>作者為證監會持牌人士</p></body></html>