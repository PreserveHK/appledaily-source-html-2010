<html><header><meta charset="utf-8"><title>窩輪摶擊：農行上望4.5元　23890可升近倍 - 俊樺</title></header><body><h1>窩輪摶擊：農行上望4.5元　23890可升近倍 - 俊樺</h1><p>隔晚花旗股市回復升勢，道指升80點，報收11143，係時候突破11200關，破位會逐步向12000關推進。<br>港股呢兩日回番少少，噚日又再升過，大勢使然，唔使等好耐就會破24000關，較大嘅阻力會喺24700，不過到時只會轉炒個別，恒指大幅下跌嘅機會唔大，整固過後，又會上試25000關。短線最有睇頭嘅股份係內銀股，農業銀行（1288）喺20日線樓上整固咗4日，已經差唔多係時候再炒過。<br>農行C輪23890：農行收4.05元，升1.5%。經過幾日橫行之後，技術指標已改善，好快會突破位處4.08元嘅10日線再上試前高位4.23元，下個目標係4.50元，可以諗吓隻C輪23890。<br>隻輪現價27仙，2011年3月28日到期，行使價4.28元，溢價12.4%，引伸波幅33.5%，槓桿率15倍（有效6.7倍），正股升上4.50元，23890睇51.5仙，升幅有9成，如果正股跌穿3.90元就沽咗隻輪。<br>俊樺</p></body></html>