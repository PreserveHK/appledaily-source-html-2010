<html><header><meta charset="utf-8"><title>籃FUN籃解：「鳥人」雞冠復出</title></header><body><h1>籃FUN籃解：「鳥人」雞冠復出</h1><p>金塊嘅大前鋒基斯安達臣（圖），綽號叫「鳥人」，不過叫佢做「新洛文」更加貼切，事關佢又係滿身紋身，髮型又出位。「鳥人」季初因為膝傷，周一先首仗復出作客對勇士，今季首度登場，終於可以畀球迷睇吓佢頸下新嘅「FREE」紋身，同gel到高一高嘅雞冠頭。喺佢幫助下，金塊亦順利以106:89大炒勇士。</p></body></html>