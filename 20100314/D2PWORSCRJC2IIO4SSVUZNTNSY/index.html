<html><header><meta charset="utf-8"><title>夏至加賣相機袋</title></header><body><h1>夏至加賣相機袋</h1><p>我諗經濟梗係越來越好景！睇睇前商台DJMini（夏至）就知，上年年尾在銅記開樓上店HajiShop做潮界新丁出自家設計Tee，唔夠半年已經在尖嘴開分店。今次不再獨沽一味賣Tee，仲引入貴中之貴的相機袋牌子Artisan&amp;Artist。搵Mini解畫，她說：「自己本身很喜歡影相，一路都好想搵Fashionable的相機袋，最重要係襯女仔用。早年去日本旅行發現此牌，決定引入，遲些仲會與此牌搞吓crossover，推出獨一無二的產品。」&#13;</p><p>Artisan&amp;Artist早年曾在Joyce有售，可惜後來玩失蹤，今次HajiShop入貨即引來愛攝影之人方皓玟：「我同Mini係好朋友，佢開舖我當然撐。HajiShop係我的蒲點，某日來到發現有Artisan&amp;Artist賣，好興奮，相機袋竟然靚到可以襯衫，勁！平日最愛用簡單的相機帶，顏色好Sharp又好耐用。」值得留意是今次引入的系列不但有相機袋，還有化妝箱和寵物用品，都幾多花款喎！<br><br>記者：葉雪芯&#13;</p><p>HajiShop（28911164）<br>尖沙嘴廣東道80號gi+218號舖</p></body></html>