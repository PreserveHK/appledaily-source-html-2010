<html><header><meta charset="utf-8"><title>攬實綿羊過復活節　農夫奧運會</title></header><body><h1>攬實綿羊過復活節　農夫奧運會</h1><p>我是擔心有朝一日，有個細路走埋嚟同我講：「雞係工廠啤出來的！」無活雞食事小，我是替香港的小朋友可憐，日日食雞肉但要搵隻生生猛猛的走地雞離遠睇吓都無，但人哋啲細路可以同隻羊仔攬頭攬頸做老死，我唔明，真係唔明……<br><br>記者、攝影：曾冠輝<br>鳴謝:VirginAtlantic、TourismNewSouthWales</p><p>農業交流會</p><p>單看字面：「RoyalEasterShow」，很難聯想到這到底是個怎麼樣的盛會，除了因為於復活節檔期舉行而跟Easter扯上一點關係外，對這項被喻為全澳洲最大型的活動，一直茫無頭緒，直到旅遊局人員解畫：「實情，這是項農業盛會！」一下子把以往錯估的畫面打破，變成一大班農民在場地上討價還價：「等等，RoyalEasterShow唔係做生意的地方呀，而是個鼓勵農民進行技術及產品交流的活動」，這我就更唔明白，這麼一個業界盛會，我做乜要叫你去？<br>RoyalEasterShow其實是上個再上個世紀的產物，第一次發生在1823年，到今天將近200高齡。活動由新南威爾斯省的農業組織主辦，起初的目的主要是鼓勵農業，請來農友展示收成的成果，漸漸農友們亦不安於只是showquali，開始各出奇謀種出一些奇形怪狀的農作物博取注意，更發展出各式各樣的比賽項目鬥餐飽。活動之始只選在復活節前的GoodFriday舉行，至星期日結束，貪其假期方便農友與公眾參與，如今已演變成長達兩星期的嘉年華會，除了農業方面的奇怪比賽，還加入了機動遊戲部份，最啱放假又無嘢做的小朋友，因而場上有數之不盡的化骨龍東奔西跑排隊玩遊戲。<br>「發生在復活節的盛會至多叫做EasterShow啫，又關Royal咩事？」我與你有同樣的疑問，原來當年維多利亞女皇曾嘉許表揚新南威爾斯農會推動農業有功，自此名字加上Royal耀武揚威。時至今天，RoyalEasterShow已非當天單純的農業交流會，而是個「citymeetscountry」的機會，日日大魚大肉之餘都應該睇睇豬、牛、羊到底咩樣，特別是香港這一代，連雞都未見過，以為雞肉是來自凍肉舖。當這邊廂香港的小朋友見到貓狗都驚呼叫個半死，那邊廂人家的細路卻同隻綿羊friend到攬頭攬頸，我就知道誰的教育出了問題。</p><p>動物選美南瓜鬥大</p><p>話說回頭，農業這等事兒到底可以衍生出甚麼奇怪的比賽項目？我很好奇，走進會場，先見到大了兩個碼的貴婦狗左顧右盼，不停「咩咩」地叫……噢sorry，原來係羊至啱！終於知道可以鬥的，原來有很多，包括農作物鬥大、動物選美、豬賽跑、鬥快砍樹、鬥快剪羊毛等等奇怪比賽，見識到冬瓜般大的南瓜，萬聖節直情可以挑空笠落頭度；經打扮後變成鳳凰的山雞；毛多到拖地都唔剃的「犀利」綿羊；穿上喇叭褲般的高腳馬……一改以往對農莊的印象，原來動物都可以好潮。</p><p>福袋任搶</p><p>說好了是親子的，如果你仍不放心畀小朋友親親動物又唔敢畀佢哋玩機動遊戲，這裏才是高潮。跟往年一樣，大會依樣推出一系列的showbag，如福袋一般裝滿各式各樣的禮物、玩具，10蚊的價錢買走20蚊的東西，超值之餘亦有驚喜（當然不能排除有失望，C'estlavie！）。到訪當天正值showbag啟動，會場上30多個細路空群而出，在場上狂掃玩具，一時間幾十張兇恨、猶豫、迷茫、滿足的臉孔在會場上游移，蝙蝠俠套裝、電光槍、芭比等等自是搶手貨，唔夠2分鐘已名花有主，剩下文具、零食，以及如超人一般已成歷史的英雄在枱上拍烏蠅，最後個個三四袋滿滿的帶走。不過，為免令你見識小朋友貪婪的真面目，瘋狂任搶只此一場，乖乖掏錢買走一袋就好了。</p><p>RoyalEasterShow</p><p>地點:SydneyShowgroundinSydneyOlympicPark<br>日期:4月1-14日<br>門票:成人約234港元,小童約156港元<br>網址: http://www.eastershow.com.au </p><p>SydneyEasterShow</p><p>溫馨提示：澳洲道路系統跟香港相似，有車牌者建議租車自駕較方便。</p><p>TravelMemo
</p><p>持特區護照或BNO均須簽證。查詢：28278881（澳洲領事館）<br><br>維珍航空推出4日2夜套票，包括直航來回香港悉尼機票、2晚酒店住宿及RoyalEasterShow入場券，$4,890起，查詢：28708733（維珍假期）；另悉尼5天團連RoyalEasterShow行程$5,399起，查詢：82002299（美麗華旅遊）<br><br>1澳元約兌7.1港元（文中價錢已折算港元）<br><br>220V，三腳扁平頭形插座</p><p>澳洲悉尼下周間中有雨，18-25℃</p></body></html>