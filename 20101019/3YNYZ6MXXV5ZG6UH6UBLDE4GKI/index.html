<html><header><meta charset="utf-8"><title>估響鬧鈴聲　送10部iPad喇叭陪你瞓</title></header><body><h1>估響鬧鈴聲　送10部iPad喇叭陪你瞓</h1><p>蘋果iPad推出咁耐，周邊產品都見唔少，但講到miniHi-Fi仔，同時又提供響鬧功能，睇嚟就得呢款iHomeA100做到！今日《蘋果》聯同LeaderRadio送出10部A100畀讀者，留意內文介紹，再答啱簡單問題，並完成片段中嘅遊戲，獎品即刻送畀你！<br><br>記者：陳國輝<br>攝影：楊錦文<br>Model：Didi@Jacso</p><p>專用App調校鬧鐘</p><p>除支援iPad，當然可駁埋iPhone同埋iPod啦！但今次玩法相當特別，首次插iPad落A100時，畫面上會彈出安裝軟件提示，講緊就係首次推出嘅《iHome+Sleep》App，佢其實係一個勁專業嘅響鬧程式，你只須要直接於iPad屏幕上篤幾下，即可調校時間、響鬧次數，甚至將iPad內嘅音樂變成響鬧鈴聲！如果你屋企裝埋Wi-Fi，更可透過無線傳輸，自動更新天氣狀況，能夠將iPad以及iPhone屏幕結合使用，呢種設計都可謂幾嶄新。</p><p>20W喇叭播3D音效</p><p>A100配置一對黑色網狀喇叭，位處機身兩旁，背後位置仲有埋低音單元，輸出功率達20W，以小型喇叭嚟講，表現算唔錯。最重要係，A100採用BongioviAcoustics的專利DigitalPowerStation（DPS）數碼處理技術，能即時處理及修正被壓縮嘅音樂檔案，加上機內提供EQ、3D音效同埋BongioviDPS等微調設定，想音色唔多元化都幾難！當然，除咗支援蘋果產品，仲提供Line-in插槽接駁MP3或CDPlayer，令玩法更多。</p><p>DetailsSnap</p><p>Profile</p><p>主要功能：音樂播放、iHome+Sleep介面、支援藍芽耳機、時鐘、響鬧、FM收音機<br>喇叭輸出：20W<br>體積：282×82×169mm<br>查詢：LeaderRadioTechnologiesLTD（23953913）</p><p>獎品：iHomeA100<br>名額：10個<br>獎品總值：$15,000！</p><p>遊戲篇</p><p>第一關：選擇題<br>1.iHomeA100支援以下哪類Apple產品？</p><p>a.MacBook<br>b.iPod/iPhone/iPad<br>c.AppleTV</p><p>2.專為iHomeA100的App叫甚麼名字？</p><p>a.iHome+Sleep<br>b.iHome+Sweet<br>c.iHome+Wake</p><p>3.iHomeA100具備以下哪種無線傳輸功能？</p><p>a.GPS<br>b.Bluetooth<br>c.HSDPA</p><p>第二關：估響鬧鈴聲</p><p>從《蘋果網睇片》中，大家有無留意Model揀咗邊一首歌作為響鬧鈴聲？<br>（貼士：係中文歌曲）</p><p>參加辦法</p><p>1.參加者須將答案填妥在參加表格內，並聯同個人資料＊，傳真至27420542/23075869，即有機會獲獎。<br><br>2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.答中所有問題而又最早傳真＊＊的頭10名參加者，各得到iHomeA100一部。<br><br>4.如沒有參加者答中全部問題，則以答中最多問題及傳真時間＊＊最早者獲獎。<br><br>5.得獎者將有專人通知。<br><br>6.為公平起見，《蘋果日報》及LeaderRadio員工、家屬不得參加是次遊戲。<br><br>7.《蘋果日報》對賽果保留最終決定權，參加者不得異議。<br><br>8.所有獎品之保養由獎品供應商負責，《蘋果日報》概不負責。<br><br>＊參加表格上之姓名須與身份證相同，否則將被取消資格。<br>＊＊以本報傳真機所顯示的時間為準。<br>（必須憑報紙上的參加表格才可以參加遊戲。）</p></body></html>