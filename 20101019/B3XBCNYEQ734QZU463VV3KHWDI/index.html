<html><header><meta charset="utf-8"><title>廣州70蚊嘆第一雞　$1.6萬馬拉松Spa</title></header><body><h1>廣州70蚊嘆第一雞　$1.6萬馬拉松Spa</h1><p>11月，廣州將成為全國主角，皆因亞運在此舉行，向人民發誓絕不成新德里後又一國際大笑話。既然如此，我亦要為可能會於亞運前中後期計劃暢遊廣州的你做足準備，不是遊廣州塔或場館攻略，而是實際地搵食，又或豪嘆spa馬拉松。<br><br>記者、攝影︰吳美美<br>Model︰Kayi@Starzpeople<br>鳴謝︰廣州香格里拉酒店</p><p>第2步（3hr50min）︰氣平衡按摩</p><p>以含有蓮花精華的香薰油及海鹽作輕柔磨砂，之後用亞洲區香格里拉才有的「氣」平衡按摩手法鬆鬆全身，調和體內氣流。（與第1步療程約相隔7日）<br><br>療程︰A+D+B+C</p><p>結婚Spa需時16日</p><p>廣州亞運指定入住酒店之一，有位於海珠區的香格里拉酒店，位置靚，入住江景房，就可眺望到兩座新塔，廣州塔及IFC，硬件軟件毋須懷疑，甚至welcomedessert都好有心思，連碌竹都係朱古力整，靚到不捨得食，從這些細緻位都令你明白甚麼才是五星級。然而在廣州N咁多五星，哪一顆才能搶奪芳心，講真，這次我是要上去試它極級的「CHIspa」！<br>CHIspa新加了一個名為「煥然新生」的雙人spa套餐，門面上是設計給即將結婚的新人，查實一對貪靚姊妹花去豪嘆亦無不可。雙人套餐盛惠$16,339！所做療程大致包括以下A至F多個項目，分四部曲做，整個套餐約需時16天。<br>（註：A至F後所列為單做時數及價錢）<br><br>A：寶迪佳滋養蜂漿奶身體裹敷（1hr10min約$910）<br>B：氣柔膚磨砂（1hr約$560)<br>C：寶迪佳補氧面部護理（1hr40min約$1,144）<br>D：氣平衡按摩（1hr20min約$1,552）<br>E：芙樂絲蓮花牛奶浴（20min約$420）<br>F：寶迪佳水晶能量面部護理（1hr40min約$1,494）</p><p>馬拉松4步<br>第1步（2hr50min）：氣柔膚磨砂</p><p>先用德國護膚品牌寶迪佳（高級spa先會見其蹤影）做身體磨砂，再用滋養蜂漿奶身體裹敷，再作面部護理。<br><br>療程︰A+B+C</p><p>第3步（3hr10min）：氣柔浴缸</p><p>浸完含有蓮花精華奶粉的美白浴，再到塊面，用寶迪佳緊緻提升膠原面膜套裝（套餐獨有），肌膚又白又滑。（與第2步療程約相隔6日）。<br><br>療程：E+A+B+C+膠原面膜</p><p>第4步（2hr50min）：水晶能量面部護理</p><p>再浸牛奶浴，最後療程之中，將針對淋巴位，以粉晶能量提升排毒效果，深度保濕。（與第3步療程約相隔3日）。<br><br>療程：E+A+F</p><p>評語</p><p>成萬幾蚊，貴！咪住，計計數先：首先「煥然新生」雙人spa套餐約$16,339，即每人約$8,170（差不多13小時），每小時約$628，做番相同類似療程，單項計16小時多約$12,146，每小時約$759，即是套餐每小時平約一百蚊，仲未計套餐獨有的膠原面膜療程。推介給新人們一試。</p><p>$583大閘蟹佛跳牆餐</p><p>重陽節都過埋，還不怒擦大閘蟹尚待何時！「夏宮」就剛推蟹之套餐，所用的蟹都是來自港人熟悉的陽澄湖，約有5両，每日約推70位，套餐還配有5款於秋冬時節所吃的中菜，如佛跳牆、遼參、燒銀鱈魚等。煮法則走健康路線，人人都知大閘蟹的膽固醇高，再煎炒炸就太過份啦，以蟹粉小籠包配蕎麥麪可見大廚的心思。</p><p>大閘蟹套餐每位約$583<br>夏宮：香格里拉酒店2層</p><p>惹味桂林辣辣壽司</p><p>推介返內地食日本料理，我是曾經猶豫過的，但「灘萬」這招牌可以例外吧，在日本大大話話都有百年歷史，新推的午餐料理由百二蚊起（太平你都唔敢食啦！），總共分四大系列共13款，當中我最愛「辣辣壽司」代表的火龍系列，不是用wasabi那種辣，是……桂林辣椒醬那種辣，好惹味的。值得一提，是套餐都配有的芝士豆腐同橙皮蒸蛋，有機會兩樣都想要多碗。</p><p>每款午餐料理約$126起<br>灘萬日本料理：香格里拉3層</p><p>a.廣州香格里拉酒店<br>地址：海珠區會展東路1號<br><br>豪華江景雙床房<br>房價：每晚約$1,287起</p><p>平民掃食寶華路<br>多幾下更有雞味</p><p>我並不是那種全程旅行都愛匿埋酒店的人，出外覓食才是本能，今趟走到去「上下九步行街」的朋友寶華路吃了一隻雞一碗麪。說得簡單，卻吃得yummyyummy。<br>先談雞，開業6年，位於小巷的「文記壹心鷄」，是81年於國內成名「清平第一雞」的承傳，員工都來自當年的清平飯店，相對當年，現已由濃味轉為清淡，符合現代人要求。雞隻皮爽兼薄，肥膏不多，肉身有淡淡鹹香，建議不蘸薑油，可多幾下慢慢等味道滲出來。小店收夜晚九點，小記八點半到，已叫乜無乜，惟有齋叫一隻雞，再過5分鐘，隔籬枱連雞都無得食。</p><p>b.文記壹心鷄<br>地址︰荔灣區寶華路旋源橋10號</p><p>$16必食香辣雲吞麪</p><p>「寶華面店」是很多老廣州都會去一解雲吞麪之思念的小店，但麪送上來時，我是懷疑本地人要求太低了！因碗麪的色水實在比本人的膚色更暗淡！為了不浪費食物決定試一口，sorry，我錯了，用全瘦豬肉加一隻蝦包成的雲吞，咬落去時香味滲晒出來，皮亦薄，不像香港的乒乓波雲吞；全蛋幼麪夠幼身，沒有那陣公敵鹼水味，但蛋味不夠，勝在麪身好夠爽，嗜辣者要試他們濃郁的豆豉辣椒油，食落口啲辣同豆豉香隔一陣慢慢走出嚟，好開胃。</p><p>c.寶華面店<br>地址︰荔灣區寶華路117號</p><p>SpaMarathon</p><p>溫馨提示：新落地的廣州塔，夜晚例牌不停變色，但確係幾靚，又是新晉影相位。</p><p>TravelMemo
</p><p>持有效回鄉證或卡均可。中國旅行社：28533533<br><br>於紅磡火車站可乘直通車到達廣州東站，車程約2小時，每位$190。查詢︰ http://www.it3.mtr.com.hk </p><p><br>1元人民幣約兌1.17港元（文中價錢已折算港元）<br><br>220V，兩扁腳插座</p><p>中國<br><br>廣州<br><br>下周多雲，21-29℃</p></body></html>