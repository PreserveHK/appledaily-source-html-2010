<html><header><meta charset="utf-8"><title>鵪鶉妹認有補習天后家姐黃智雯被爆後台勁逢人叫Baby</title></header><body><h1>鵪鶉妹認有補習天后家姐<br>黃智雯被爆後台勁逢人叫Baby</h1><p>剛播完的無綫劇集《搜下留情》中彈出的「鵪鶉妹」黃智雯，被網友熱捧演技了得，但同時卻被爆喜歡稱呼人為Baby，並被大起底，她否認有猛料演藝學院前校長祖父，但直認胞姊是巴閉的補習天后。</p><p>黃智雯（Mandy）為07年落選港姐，她先後在無綫劇集《巴不得爸爸...》和《搜下留情》中有突出表現，近日讓觀眾注意。尤其《搜》劇中演「鵪鶉妹」，令她在觀眾心中加分，日內將動筆簽約成為無綫親生女。升呢同時，是非也接踵而來。</p><p>單親家庭長大</p><p>有讀者向本報踢爆Mandy的祖父是演藝學院前校長，與無綫幕後人稔熟，令她落選港姐後即不斷有演出機會。讀者又爆料指Mandy性格開放，對台前幕後都稱呼為Baby及愛攬抱。<br>Mandy前日趁着空檔到母親位於灣仔的化妝品店拿護膚品，兩母女在店中非常好傾。據知Mandy自幼在單親家庭長大，除了Mandy逐漸在幕前打出知名度，其姊Cathy也非常巴閉，是英皇教育英文科補習天后。<br>問Mandy是否因為有個演藝學院前校長爺爺，背後有人撐腰？她說：「唔係，我自細喺單親家庭長大，我係讀過演藝學院，但爺爺唔係演藝學院以前嘅校長，況且我爺爺早幾年都過咗身。其實呢幾年好多監製選用我拍劇，我諗佢哋係睇咗我啲演出，特別係德哥（潘嘉德），佢因為睇咗《巴不得爸爸...》先再搵我拍《搜下留情》，完全係我好畀心機鑽研劇本。」<br>Mandy強調不會逢人叫Baby：「我好慢熱，同好好朋友見面打招呼有時都會hug（擁抱）吓，我只係女仔朋友先叫Baby，男仔除咗我隻狗。」Mandy更細數與同屆港姐冠軍張嘉兒和胡杏兒投緣，有叫過她們做Baby。<br>採訪、攝影：比華利</p></body></html>