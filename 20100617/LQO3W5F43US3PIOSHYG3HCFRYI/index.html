<html><header><meta charset="utf-8"><title>我們的世界盃：學側身式唔怕睇到頸梗</title></header><body><h1>我們的世界盃：學側身式唔怕睇到頸梗</h1><p>今期動作是針對香港人坐在寫字樓常有的頸梗膊痛，還有消化系統毛病，尤其後者，漫漫長夜睇世盃，又忍唔住口一定要食消夜；臨瞓做完，有助紓緩頸梗膊痛，以及壓縮腸臟，上床睡覺也不怕頂住個肚！<br>記者：徐嘉華　攝影：黎樹雄</p><p>扭轉式</p><p>1〉將左手放在脊椎正中位置，右手放在膝頭上，吸氣時上身盡量伸直。<br><br>2〉扭轉時由下至上，最好由坐骨開始，然後下腰、中腰到上腰，最後頭才擰向後面，保持10秒。</p><p>側身式（伸展側腰）</p><p>1〉先盤膝坐好，左手放在盤骨外側，右手向上伸。<br><br>2〉左邊膊向下，右邊腰盡量彎向左邊；感覺是由手指尾到盤骨都伸展着，保持5個呼吸位，再做左邊。</p><p>側身式（伸展頸椎）</p><p>1〉延續第一個動作，只將右手放低至離地兩呎，其他部位不動，會感到頸部扯住，將下巴抬起少少，加強拉扯感覺。<br><br>2〉眼睛平望前，保持5至15個呼吸。</p><p>扣手前彎式</p><p>1〉先跪在地上坐好，雙手緊扣向上拉，雙臂夾實頭垂低，令頸椎後的頸肉得到伸展。<br><br>2〉坐在腳踭上面，腹部收緊保護下腰，頭放軟，可以的話頭掂地。<br><br>3〉保持10秒後，吸氣用雙手的力將上身拉起</p></body></html>