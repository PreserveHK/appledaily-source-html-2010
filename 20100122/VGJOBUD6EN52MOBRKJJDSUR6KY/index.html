<html><header><meta charset="utf-8"><title>Kawaii自爆選港姐面試縮沙</title></header><body><h1>Kawaii自爆選港姐面試縮沙</h1><p>黃瑩同前DJKawaii一直都老友鬼鬼，日前兩人以孖公仔姿態接受吳彤主持的電台節目訪問，除了大談在電視台及電台工作的各種趣事外，Kawaii更大爆自己原來曾經想過參選港姐。Kawaii笑言：「我18歲嗰年只有5呎1吋高，仲有成118磅咁重，但係仍然自信爆棚，帶埋泳衣報名面試，但係直至到咗會場，見到其他佳麗嘅高䠷身形，先知自己原來唔係選美材料。」</p><p>黃瑩最怕做主持</p><p>黃瑩當年與汪琳是同班同學，兩人一起貪玩參選，不過最後汪琳因想專注學業退選，反而黃瑩不但入選，當年還成為最上鏡小姐。<br>至於事業低潮，黃瑩自爆是當年做K-100主持，她解釋：「因為我好內向，一向都唔識講嘢，所以初時真係好唔習慣，加上做咗主持後又冇機會拍劇，所以咪好沮喪。」幸好做了3年最終有機會拍劇。<br>撰文：葉雪</p></body></html>