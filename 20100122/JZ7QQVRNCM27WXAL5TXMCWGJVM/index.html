<html><header><meta charset="utf-8"><title>新手Catalogue：SE首試3D地圖</title></header><body><h1>新手Catalogue：SE首試3D地圖</h1><p>今年乜都話3D！LCDTV、相機、攝錄機……但你有無諗過手機呢？EricssonLabs最近用了人氣新機XperiaX10，展現咗3D立體地圖嘅實力！呢套軟件叫《3DLandscape》，就咁睇好似同一般衞星地圖差唔多，不過要留意地圖底嗰幾粒掣，除咗一般十字掣的上下左右移動外，佢仲可以調校視角，同用旋轉圖片功能，從不同角度觀察地形。<br>聽落咪又係得個「睇」！不過對於一些「路癡級別」旅遊人士，真係幾有用！如果能再整合商店資料，點對點「衞星定位」導航等功能，相信發展潛力會更大。現時第一試點地圖為瑞典首都斯德哥爾摩，其他國家地圖據知還在籌備當中，正式發放日期未定。<br><br>記者：朱崇德</p></body></html>