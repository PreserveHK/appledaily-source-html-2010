<html><header><meta charset="utf-8"><title>中環在線：阿里巴巴網商節　「未來戰士」助拳 - 李華華</title></header><body><h1>中環在線：阿里巴巴網商節　「未來戰士」助拳 - 李華華</h1><p>呢邊廂「假想敵」騰訊（700）俾人狙擊QQ，那邊廂阿里巴巴（1688）無你咁好氣，已經籌備緊喺9月舉行，佢哋一年一度嘅「網商大會」。同花旗國關係唔錯嘅馬雲，今年都係搵番花旗國啲老友做網商節嘉賓，但相對之前嗰幾屆嘅嘉賓，好似美國前總統克林頓、NBA洛杉機湖人隊高比拜恩，同星巴克首席執行官舒爾茨，今年呢個就真係夠晒「重量級」，佢就係前「未來戰士」阿諾舒華辛力加（圖）……唔好意思，大隻佬嘅正確title係美國加州第38任州長至真！<br>咁阿諾到時去到馬雲地頭杭州要做乜？梗唔會係同細細粒嘅馬雲分享健美心得啦，亦唔會淨係去西湖泛吓舟咁簡單。阿諾除咗要同大家分享佢做咗7年州長嘅心得，仲會同大家討論吓環保嘅重要性，同埋剖析培育企業家點解會係促進經濟增長必須嘅一環。加插合照嘅環節，會唔會無咁悶呢又?<br></p></body></html>