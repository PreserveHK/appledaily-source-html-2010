<html><header><meta charset="utf-8"><title>中環在線：龐寶林日本掃清景德鎮陶瓷 - 李華華</title></header><body><h1>中環在線：龐寶林日本掃清景德鎮陶瓷 - 李華華</h1><p>中日「走廊」外交係今期熱話，連基金界都掛咗喺口邊，華華近日同阿Paul（東驥基金董事總經理龐寶林）講開，勢估唔到阿Paul慨嘆話景德鎮冇真正陶瓷，係因為俾日本仔買晒。<br>景德鎮陶瓷同近日中日緊張局勢有乜關係？阿Paul話日本話中國限制稀土出口日本，玩經濟牌，但咁係有必要，佢話中國「示警式」限制稀土出口，根本影響唔到日本高科技產品嘅生產，因為日本根本唔缺貨。<br>佢話日本仔好醒，早就知景德鎮嘅「真正」陶瓷有稀土成份，一直收藏，「製成品加非製成品儲備，應該夠20年用。」講到呢個位，佢突然嘆氣，話中國之前唔識嘢，唔知一級嘅陶瓷料用途多多，手機啦、電腦啦、軍事用途啦……所以有人欣賞，又賣得好價錢。<br>佢越講越感慨，真係估唔到平時好冷靜嘅佢感情如此澎湃，佢咁大反應只係覺得景德鎮嘅陶瓷被賤賣好可惜……<br>所以話，知識真係可以改變命運。<br>李華華</p></body></html>