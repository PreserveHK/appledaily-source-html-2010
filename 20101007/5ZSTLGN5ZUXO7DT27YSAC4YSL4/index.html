<html><header><meta charset="utf-8"><title>窩輪摶擊：富力尾市掃得勁　22304睇22仙 - 俊樺</title></header><body><h1>窩輪摶擊：富力尾市掃得勁　22304睇22仙 - 俊樺</h1><p>隔晚花旗股市大幅上升，為港股製造上試23000嘅機會。<br>噚日港股一開市，恒指即刻搶上23006，但係已經接近全日嘅高位（23023），雖然買盤積極，但係沽壓都唔細，恒指最後企喺22880收市，升241點，有過千億成交支持睇嚟唔錯，但係睇埋陰陽燭同恒指嘅全日變化就唔係咁，恒指出現高開低收，大成交其實係啟示港股會出現調整，恒指好大機會先回試位處22349嘅10日線先至再炒過。<br>富力C輪22304：富力地產（2777）噚日報收11.32元，升5.2%。尾段大市回得急，富力就掃得勁，應該係炒落後嘅時候。股價短線會上試11.60至11.90元區域，破位料向13元推進，可以諗吓隻C輪22304。隻輪現價12.7仙，2011年6月2日到期，行使價12.50元，溢價21.6%，引伸波幅48.9%，槓桿率8.9倍（有效4.2倍），正股升上13元，22304睇22仙，升幅超過7成，正股跌穿10.70元就沽咗隻輪。<br>俊樺</p></body></html>