<html><header><meta charset="utf-8"><title>開倉掃LG套裝　直上嘆YouTube</title></header><body><h1>開倉掃LG套裝　直上嘆YouTube</h1><p>每次行過影音舖，都睇到流晒口水，想搬返屋企慢慢享受。即日起華仁影音將會舉行影音開倉，最平幾百蚊都有交易，當中至搶手都係LG嘅HB-455M影音組合，睇晒Blu-ray同DVD，仲可以上網嘆埋YouTube添!<br><br>記者：符樂<br>攝影：陳盛臣<br>Model：Suki@GME</p><p>2.1藍光模擬環迴音效</p><p>套裝這回事，就係為喜歡快捷、簡單、一鋪過的人而設，不用左計右度，外形仲要襯到絕。LGHB-455M家庭影音組合，2.1聲道模擬環迴效果。除咗可以睇到DVD、Blu-ray呢啲基本嘢，仲可以接駁硬盤及USB手指，唔單止咁，佢最令我感意外的是轉檔功能都有埋，可以由CD轉MP3檔放入USB手指。制式方面支援AVCHD、DivXHD，高清影片都可直接播放。如果想睇YouTube短片又點呢？無問題，只要駁條Lan便可直接上網，但美中不足就係呢樣了，如果佢行無線就正囉！</p><p>LGHB-455M<br>原價：$3,890<br>開倉價：$2,680</p><p>執散件喇叭</p><p>套裝雖然方便，但散件一樣不乏捧場客，小記粗略一算，減幅最大的係喇叭。HECOVictaCentre100中置，更係幾百蚊就有交易；同品牌的Sub25A低音，都只係半價。開倉期間還特意組合不同品牌，例如YamahaRXV367擴音器加TEACLSL-600，就可享受5.1聲效。</p><p>DVD睇碟組合</p><p>玩套裝都想玩得專業啲一樣有辦法，大品牌Klipsch有兩套影音組合近半價出售。CS-500播放功能上比較簡單，只支援DVD、CD及收音機播放；但聲音先係佢哋嘅強項，2.1套裝低音聲實，層次鮮明。另一套升級版CS-700，兩者差別在於升級版的2.1套裝體積大一點，Subwoofer使用無線2.4GHz制式，接駁更方便。</p><p>漏網筍盤</p><p>如房間細細，對音質要求又唔高，YamahaPDX-30iPod及iPhone播放器都唔錯，聽歌之餘當叉電器用又得，三款顏色，黑、灰及粉紅至啱送畀女仔。如果想再勁啲，仲有個升級版PDX-50，主要分別在於無線接駁。</p><p>YamahaPDX-50無線iPodPlayer<br>原價：$2,180<br>開倉價：$1,960</p><p>YamahaPDX-30iPodPlayer<br>原價：$1,380<br>開倉價：$1,240</p><p>LGBD-550藍光碟機<br>原價：$1,480<br>開倉價：$980</p><p>NoonstecA-6多媒體播放器（支援RMVB、MPEG）<br>原價：$699<br>開倉價：$480</p><p>開倉資料</p><p>日期：即日至10月31日<br>時間：上午11:30-下午9:30<br>地址：旺角花園街75-77號花園商業大廈4字樓401-402室<br>查詢電話：華仁影音（23983022）</p></body></html>