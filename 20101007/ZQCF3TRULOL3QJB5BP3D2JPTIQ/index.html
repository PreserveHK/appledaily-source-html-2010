<html><header><meta charset="utf-8"><title>國際賽趣趣地：球王練波唔俾影</title></header><body><h1>國際賽趣趣地：球王練波唔俾影</h1><p>美斯（圖）噚日抵達東京，備戰阿根廷明友賽日本，呢場波據報阿根廷可獲20萬美元戲金。話晒係球王，美斯抵步即吸引過百球迷接機，但阿根廷教練巴迪斯達似乎唔太友善，噚日操練時趕走日本記者；另有傳佢今日操練時會用大帆布遮住，唔俾人影，友賽啫，唔使咁大陣仗啩？</p></body></html>