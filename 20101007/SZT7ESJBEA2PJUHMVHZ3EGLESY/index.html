<html><header><meta charset="utf-8"><title>政壇教父鍾士元：香港要爭真普選！</title></header><body><h1>政壇教父鍾士元：<br>香港要爭真普選！</h1><p>【本報訊】回歸前後均身居港府最高權力核心的「政壇教父」鍾士元，豹隱11年後，罕有出山接受徒弟李鵬飛訪問，鍾士元眼見回歸13年，北京仍未兌現對香港普選的承諾，訪問中忍不住炮轟中共操控香港政治發展，令政制變得「唔上唔落」、「不倫不類」。他認為要解決現時管治失衡局面，必須落實一人一票真普選，以及容許行政長官可以具政黨背景，令香港出現執政黨。記者：林俊謙</p><p>回歸後加入董建華內閣、出任行政會議召集人的鍾士元，在徒弟兼香港電台節目《議事論事》主持李鵬飛多番游說下，上月中罕有復出，接受港台訪問近三小時。席間他談到早在港英年代，已向時任新華社香港分社社長周南指出香港管治問題源自政制問題，他當年已覺得中方要求本港特首不能具政黨身份的安排，並不符合民主制度。鍾士元指，惟有讓擁有政黨背景的特首，經香港人一人一票授權選出，才能解決現時管治失衡問題，「家係變咗唔上唔落，我認為一係唔好行民主，如果行民主，就要根據現時世界上公認嘅民主制度嚟執行，現時香港係不倫不類」。</p><p>副局長政治助理<br>「呢啲係烏合之眾，拉雜成軍」</p><p>對於來自商界的董建華和公務員出身的曾蔭權治下，港府的管治架構同樣出現嚴重問題，鍾士元重申問題源於政治制度，「呢個係制度問題，（特首）無黨、無政綱，咁點搞呢」。對於政府標榜有助施政的副局長和政治助理制度，鍾士元狠批「呢啲係冇幫助，因為呢啲係烏合之眾，只係拉雜成軍」。<br>對於港府聲稱中央承諾2017年落實普選特首，鍾士元認為若然北京不准許特首具政黨背景，「咁樣選出嚟都冇大作用」，反問：「你嗰兩制唔係根據民主嘅過程嚟到做，世界上行民主的，有邊個地方係宣佈行政長官或者總統係自己無黨的，一定要自己單人匹馬上場？世界上邊有民主國家有咁的政制？</p><p>小圈子選舉特首<br>「幾百萬人唔知道，唔係民主」</p><p>對西方部長制推崇備至的鍾士元稱，特首不能擁有政黨背景，根本不能確保主要官員與自己有一致想法，結果執行政策時出現無謂爭拗，「最簡單係港珠澳大橋，因為照我所知，當時喺政府裏面內部唔同意，所以至遲遲唔起，呢個董建華都冇辦法，佢同意起都冇辦法，所以拖咗成幾十年，現時先話要起」。<br>鍾士元繼續發炮，指由1,200人小圈子選舉特首的制度，並不能代表全港600多萬香港人，強調特首應該由全港市民一人一票選出，「但家唔係咁，只係千幾人同意就得，幾百萬人係唔知道喎，咁唔係民主」。李鵬飛問他是否覺得一國兩制成功落實時，鍾說：「家其他嘅唔講，講政制就唔係，家香港政制係中國政府定，如果行民主的話，家呢種咁嘅政制係行唔通嘅」，強調若要推行真民主，應由香港人提出認為適合香港的政制。<br>與鍾士元相識多年的民主黨創黨主席李柱銘認為，鍾士元公開支持普選，相信是「忍無可忍」下才出聲，「佢唔會講大話，只會忍住唔講，今次佢咁講一定係忍無可忍」。<br>李柱銘又指，其實近年不少以往被視為保守人物，也紛紛出來支持普選，顯示香港民意是支持盡快實現雙普選，「你睇連陳方安生都出嚟選立法會，就知連好多以前話佢係保守嘅人，家都支持有普選」。<br>國務院總理溫家寶早前說中國也要實行民主，李柱銘指，中央政府應藉此在香港特區先行落實民主普選，再吸收香港經驗，在內地推動民主發展，否則中國永遠不可能成為大國，「香港已經準備好晒有普選，北京咪畀我哋行先，再跟住我哋經驗做，呢個一定冇問題，若果中國冇民主，其他國家好難尊重你係大國」。《議事論事》今晚7時於翡翠台播出。</p><p>《大Sir恩仇錄》<br>成功增加非官守議員</p><p>早在香港回歸前，極受港英政府器重的鍾士元接受港台節目訪問時憶述，推動香港民主化的過程中他扮演一定角色，包括在上世紀七十年代，出任行政、立法兩局首席議員期間，成功游說時任港督麥理浩增加立法局非官守議員數目，為當時的立法機關增加民主成份。立法局引入鍾士元建議的改革十多年後，1985年終於打破全體議員由政府委任的傳統，出現香港歷史上首次間接選舉。</p><p>走狗漢奸　兩面不是人</p><p>中英雙方就香港回歸問題談判期間，鍾士元曾率領行政、立法兩局議員游走倫敦和北京兩地，呼籲中英雙方多聽港人心聲，但被國家領導人鄧小平批評為「孤臣孽子」。鍾士元在港台節目中形容當年身份十分尷尬，「英國政府當我哋係走狗，中國政府睇我哋係漢奸」，但他坦言從政時最重要的原則，是以港人而非個人的利益出發，「當退落嚟時，要諗吓對唔對得住呢班（香港）人」。</p><p>部長制變質　高官下台</p><p>回歸後鍾士元轉投北京懷抱，前任特首董建華委任他出任行政會議召集人，特區政府成立後，鍾士元多次公開倡議推行「部長制」，目的是希望特首能夠組織自己的班底，議員可空降加入政府擔任局長，不必事事依賴公務員。但有關建議在董建華匆匆上馬推出「主要官員問責制」後，終告錯漏百出，財政司司長梁錦松、保安局局長葉劉淑儀和衞生福利局局長楊永強先後犯錯，問責下台。</p><p>政改發功　致電梁愛詩</p><p>雖然退任行政會議召集人至今已11年，但鍾士元仍非常關心本港政改問題。徒弟李鵬飛透露今年立法會表決政改方案前，「佢（鍾士元）話最緊要呢次能夠向前一步行」。李鵬飛稱，鍾士元透過聯絡不同人士希望促成政改方案通過，更曾親自發功「做咗啲嘢」，「佢打咗個電話畀梁愛詩」，但李拒絕進一步透露詳情。</p></body></html>