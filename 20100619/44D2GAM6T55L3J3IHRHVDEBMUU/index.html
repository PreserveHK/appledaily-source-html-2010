<html><header><meta charset="utf-8"><title>馮仁昭四圍超：梁詠琪新碟送鄭伊健 - 馮仁昭</title></header><body><h1>馮仁昭四圍超：梁詠琪新碟送鄭伊健 - 馮仁昭</h1><p>梁詠琪噚日喺商台做訪問，宣傳佢7月頭推出嘅新碟，由於佢家嘅公司冇音樂部，所以成隻碟嘅製作都由佢自己一手包辦，GiGi話：「原來做一隻碟真係唔容易，過程雖然辛苦，不過滿足感都好大。」問佢出新碟會唔會送隻畀前度法籍男友，仲有鄭伊健？GiGi話：「我所有朋友都會送，因為呢隻碟我出咗好多心機。」</p></body></html>