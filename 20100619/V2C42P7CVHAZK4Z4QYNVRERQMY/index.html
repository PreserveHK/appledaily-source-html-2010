<html><header><meta charset="utf-8"><title>主客和博賓仔打救丹麥 - 守丹</title></header><body><h1>主客和<br>博賓仔打救丹麥 - 守丹</h1><p>今日愛隊、愛將又出場，你問我梗係唔想日本輸畀荷蘭，不過做人理智啲好，一於撐愛將賓特拿隊丹麥。<br>賓仔今日要炸嘅係喀麥隆，呢隊波屎到嘔，上場伊度奧都係得一兩下有料到，其餘時間魂遊太虛；相反丹麥輸畀荷蘭都幾唔抵，唔係賓仔嗰球頂斜咗啲啲，係咩戰果都唔敢講，貼丹麥唔係因為佢哋勁，係因為喀麥隆太渣。<br>守丹</p></body></html>