<html><header><meta charset="utf-8"><title>Sammi笑小齊泳褲細Size大</title></header><body><h1>Sammi笑小齊泳褲細Size大</h1><p>鄭秀文（Sammi）前晚繼續在紅館開騷，楊千嬅、AT17成員林二汶及樂瞳（原名龔茜彤）等均有前來捧場。Sammi前晚找來《夏日的麼麼茶》螢幕拍檔任賢齊跟她合唱一曲《浪花一朵朵》，合唱完後，小齊即埋怨Sammi害他少了很多朋友，小齊說：「我好多朋友託我買飛，但買唔到飛爆晒，全部賣晒，我自己唯一可以睇演唱會嘅機會，就係申請做嘉賓。」Sammi聞言遂笑說：「係呀，我就係睇到你申請，梗係打蛇隨棍上啦。」<br>之後小齊跟Sammi說：「你嘅麼麼茶喺沙灘等緊你返嚟。」Sammi聞言即取笑回應：「知啦，要開拍《夏日的麼麼茶2》，但係我有個要求，你好似當年咁着條三角褲喺沙灘度跑……嘩……精神為之一振，啲布少到無可再少。」<br>小齊指泳褲全都是在馬來西亞購買，不知為何全是布料極少的三角泳褲。對此Sammi笑道：「你size大啫……我話你個patpat呀，冇話你邊度。」逗得在場觀眾大笑。</p><p>安仔撐女友大方</p><p>另外，許志安昨日到文化中心看舞台劇《秒速18米》，有傳他的女友Michelle因安仔做Sammi嘉賓而呷醋，安仔即為女友澄清：「其實我女友係自己去睇，佢知道我會做嘉賓，所以做乜要補鑊？女朋友都冇唔開心。」<br>此外，Sammi昨日在facebook上寫了一封信多謝支持她的fans，fans肯定冧爆。<br>採訪、攝影：卓寶花</p><p>網上寫信：無言感激</p><p>給：<br>親愛的Sammi（ahmi）擁戴群族：<br>您們巧！！！<br>飽飽的睡了八個鐘，叉足電量的mi，今晚會作最後衝刺！！第十場，今夜，一如前九場，絕不留力！！<br>彷彿一個馬拉松跑手，我一直為着一條看似簡單卻又遙遠的賽道而努力。由二○○九年八月一日開始的自我刻苦操練來到今天，這五個月（一百五十六日）我持續不懈的投入心力。這夜，我終於看到衝刺區那條衝線彩帶了。Woohoo！！Woohoo！！Woohoo！！<br>內心有種壓抑着的快樂在悸動。我不敢放肆，深怕會洩掉體內的快樂指數。我想將最快樂、最躍動的一刻都留給今夜。<br>全數──留給您們。<br>感激Facebook內曾留過給我的每一段文字，每一份情感、每一顆真愛。Mi全數存放心底。無言感激。<br>Mi敬上</p></body></html>