<html><header><meta charset="utf-8"><title>股場放大鏡：龍工估值仍吸引 - 歐陽風</title></header><body><h1>股場放大鏡：龍工估值仍吸引 - 歐陽風</h1><p>步入新的一年，大行紛紛發出股市展望報告估市，其中高盛剛剛對中資股作出展望預測，頗有參考價值。<br>該行認為，雖然集資潮短期將利淡大市，但仍建議可逢低收集，估計中資股2010年首季會回升，維持H指目標16800，預測市盈率15倍，建議增持金融、醫藥行業，但對能源、原材料、工業及公用股持中性看法。<br>該行又列出中資股的確信買入名單，包括建設銀行（939）、中信銀行（998）、中外運航運（368）、富力地產（2777）、光大控股（165）、中信泰富（267）、中國聯通（762）、華潤電力（836）、中國動向（3818）、中海油（883）、中國龍工（3339）、瑞聲聲學（2018）、蒙牛乳業（2319）等。</p><p>高盛法巴齊唱好</p><p>以上確信名單一共13隻股票，普羅散戶要一次過買晒都唔係容易，每隻買少少，又可能會蝕使費，從中精選幾隻，可以從內需股入手，另外，亦可以參考其他大行報告，例如同日法巴又出報告將中國龍工評級由「減持」升至「買入」，目標價由3.48元大幅調高至6.88元。報告指，龍工現價2010年預期市盈率14倍，估值仍然吸引，而樓市及出口復蘇可帶動需求，加上積極擴張挖掘機產能改善產品結構，載裝機價格上升亦意味需求強勁及毛利穩健。<br>中國龍工上周四收報5.39元，升5.6%，圖表走勢轉強，今日有好價位的話有買趁手。<br>歐陽風</p></body></html>