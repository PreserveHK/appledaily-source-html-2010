<html><header><meta charset="utf-8"><title>孖咇登台　獨享簽名會林海峰多倫多賣阿葛豬仔</title></header><body><h1>孖咇登台　獨享簽名會<br>林海峰多倫多賣阿葛豬仔</h1><p>林海峰（Jan）早前在加拿大多倫多舉行巡迴棟篤笑，還請來葛民輝將軟硬演唱會變成濃縮版，二人玩互爆，阿Jan爆阿葛到加拿大後足不出房，阿葛則指摘阿Jan到鬧市辦簽名會不理他，他最遠只到酒店大堂及拜神時感受融雪的寒氣，然後留在酒店房看電視。</p><p>林海峰最近忙於舉行「林海峰是但噏我願意」世界巡迴演出，早前他於多倫多一站，演出前先在當地舉行簽名會，吸引逾百fans到場，其中有fans表示自己駕車3小時，特地從另一個埠來的，阿Jan笑說：「咁蹺呢度舉行冰上曲棍球決賽，你哋先順便嚟見一見我，打完招呼就去睇冰曲喇嘛。」</p><p>扮阿伯又唱又跳</p><p>到晚上正式演出時，有fans又大叫指自己駕車半天來捧場，阿Jan笑說：「我夠搭咗十幾粒鐘飛機嚟表演咯。」說罷再作狀打了一個鼻鼾，惹得全場大笑。阿Jan棟篤笑一輪後，拍檔葛民輝便出場，二人來一個「軟硬天師longtimenosee演唱會」，他們先以阿伯造型示人，大唱大跳《老人院》，阿Jan說：「我哋特別將個演唱會濃縮成5至6分鐘，一次過將最精采部份表演畀大家睇。」</p><p>阿葛匿埋酒店房</p><p>後來到了互相踢爆時間，阿Jan感謝阿葛遠赴多倫多任嘉賓，然後又爆他到加拿大後就沒出過酒店房，阿葛聞言即反擊：「你去咗尖沙嘴（指多倫多鬧市）做簽名會，丟低我喺天水圍（演出場地），我以為你唔理我呀，我咁就一世o架。我最遠都係去到酒店大堂，同埋拜神時出閘感受下融雪有幾凍，好快就返入嚟喇。」阿葛又謂很愛看當地電視，因為有當年戚美珍的節目收看，又有即時新聞看，十分特別。<br>最後，阿Jan謂沒有歌酬給阿葛，只好借助觀眾掌聲感謝，他又謂看見捧場觀眾比預期熱烈，笑言感覺像多倫多的天氣一樣，是融雪後的溫暖。<br>撰文：丁寧</p></body></html>