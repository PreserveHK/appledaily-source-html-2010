<html><header><meta charset="utf-8"><title>窩輪博擊：吉利開車　吼19051 - 俊樺</title></header><body><h1>窩輪博擊：吉利開車　吼19051 - 俊樺</h1><p>花旗股市前晚造好，市場唱好科技股同工業股，不過納指同標普500指數已經升咗好多日，仲有冇力再上唔係好肯定。<br>亞洲方面，日股噚日突破10600，好大機會上試11000關，亦有利港股氣氛。<br>吉利C輪19051：吉利汽車（175）昨收4.16元，升3.7%。母公司收購富豪汽車嘅消息屬利好，但係吉利嘅股價就橫行咗8日，噚日先至炒上，而且成交大增，似乎係時候開車，可以諗吓隻C輪19051，博正股升破4.50元推向5元。<br>隻輪現價86仙，2010年6月25日到期，行使價3.68元，溢價9.1%，引伸波幅69.7%，有效槓桿3.3倍，正股見5元，19051睇1.51元，正股跌穿3.90元，就沽咗隻輪止蝕。<br>俊樺</p></body></html>