<html><header><meta charset="utf-8"><title>拆局西環落柯打　欲嚇窒示威者</title></header><body><h1>拆局<br>西環落柯打　欲嚇窒示威者</h1><p>警方高調拘捕支聯會兩名副主席，不少泛民中人及支聯會核心成員均估計是中聯辦在背後發功，要求特區政府強硬打壓連串衝擊中聯辦的行動，一方面阻嚇示威者「遠離西環」，另一方面藉此顯示北京將加強打壓港人對支持內地維權及民運人士的行動，「連支聯會都冇面畀」。但有支聯會領導已表明，警方的打壓不會改變該會繼續以中聯辦為示威目標的做法。<br>有支聯會常委說，雖然過去支聯會舉辦遊行示威，跟現場警員偶有肢體衝撞，但警方一向甚少拘捕犯事者，更不會拘捕李卓人等核心成員，「李卓人一向負責同警方接觸，咁多年相安無事，佢哋都知李卓人唔會刻意搞事博出位，今次連李卓人都拉埋，好明顯係西環有壓力，警察要做畀西環睇，證明佢哋全力打擊衝擊中聯辦嘅人。」</p><p>「由西環透過港人管治」</p><p>民主黨創黨主席李柱銘批評警方有關做法，質疑「落柯打」拉人者是中聯辦而非警方，「根本家香港所謂嘅高度自治，已經係話由西環（中聯辦）透過港人管治，（保安局局長）李少光都未必想拉人啦，不過西環想吖嘛。」<br>另一名支聯會常委估計，中聯辦要求特區政府「重手」對付衝擊中聯辦者，一方面是殺雞儆猴，「就算嚇唔到你哋唔去西環示威，起碼等支聯會約束吓支持者，唔好吓吓衝擊中聯辦」；另一方面顯示北京的態度，日後會加強打壓港人支持內地維權及民運人士行動的力度，「唔好以為支聯會搞，警方唔敢郁，家連支聯會都冇面畀。」<br>不過，李卓人表明支聯會繼續會以中聯辦為示威目標，「西環唔想我哋去示威，唯一方法係佢哋唔再打壓內地民主同維權人士。」<br>本報記者</p></body></html>