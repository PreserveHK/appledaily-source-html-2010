<html><header><meta charset="utf-8"><title>體壇小百科：16片鵝毛=1羽毛球</title></header><body><h1>體壇小百科：16片鵝毛=1羽毛球</h1><p>全英羽毛球錦標賽喺英國進行得如火如荼，各大高手比拼激戰連場，最受益嘅當然係廣大球迷，講到「最慘」嘅就係比賽中報銷嘅羽毛球啦！羽毛球嘅物料多數係用鵝毛、鴨毛製造，一般一個羽毛球會用16片羽毛製成，國際賽仲會用最高級嘅鵝毛製造羽毛球，產地方面當然係我哋嘅祖國中國係最大製造國，鵝毛嘅來源地就主要有四川、華東、東北。</p></body></html>