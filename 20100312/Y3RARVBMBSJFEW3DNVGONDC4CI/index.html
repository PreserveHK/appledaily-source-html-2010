<html><header><meta charset="utf-8"><title>索爆姐仔變J-League公關</title></header><body><h1>索爆姐仔變J-League公關</h1><p>現今足球壇靚仔多，碧咸同卡卡就唔使講，搞到睇波嘅女性大幅增加，而剛展開新賽季嘅J-League，就搵咗日本藝能界人氣女優木下優樹菜做公關部長，實行以靚女做生招牌！
</p><p>22歲嘅木下優樹菜係藝能界嘅3棲藝人，本身做model嘅佢拍戲、唱歌樣樣精，木下點解咁受歡迎？皆因佢識得以甜美可愛嘅形象，冧掂廣大年輕男女；擁有35D激爆上圍嘅木下，亦推出過多本索爆寫真，日本宅男一定暈晒！今次J-League搵木下做公關部長，呢條橋實掂啦！</p><p>靚女+中村撐起日聯</p><p>而呢位受萬千寵愛嘅姐仔，講明自己會認真咁做好呢份工，務求令到今年聯賽總入場人數超過1,100萬，木下仲話：「我期望透過我嘅努力，可以令到更多女仔鍾意足球啦！」木下嘅可愛、潮爆形象都係日本少女仿效對象之一，有呢位靚女撐場，睇嚟應該都會吸引到多啲少女睇波，加上J-League係亞洲最受歡迎、最高水準嘅足球聯賽之一，今年仲有中村俊輔回歸，球迷真係眼福不淺！</p><p>木下優樹菜</p><p>國籍：日本<br>年齡：22歲（04/12/1987）<br>身高：1米68<br>體重：54公斤<br>三圍：35D-23-34<br>職業：模特兒、歌手、演員<br>個人網頁： http://kinoshita-yukina.syncl.jp/ </p></body></html>