<html><header><meta charset="utf-8"><title>腦場Walker：黑色袋中DVX-2</title></header><body><h1>腦場Walker：黑色袋中DVX-2</h1><p>DV機真係越來越平民化，最近SPEED推出一部X-2，只係賣$1,180，拍到高清片之餘，仲可以玩埋TouchScreen，呢個價落到場又真係幾吸引。</p><p>黑色機身，配上超薄17mm機身，摺埋放入袋完全無問題，115g更係袋得輕鬆！TouchScreen可以揭起，扭擰再反轉，自拍影人，唔同角度都啱玩，操作亦算簡單，加上個3吋Touch芒，大部份操作都可單手完成，適合隨影隨拍。
</p><p>高清1080P攝錄</p><p>雖然機身以輕細做賣點，但佢仍然追上潮流，拍到高清1080P，每秒30格影像，亦支援高速攝錄玩法，能改以120fps拍攝，可玩性更係提高唔少。另外，相片亦能夠以最高1,200萬像素輸出，有齊晴天、陰天、白熾燈、螢光燈的白平衡設置，亦可以玩到自然、黑白、棕褐等色彩效果，影相時大可轉吓不同口味。睇相同睇片時，可選擇以AV或HDMI輸出，功能上又真係幾齊全o架！<br><br>記者：許福合<br><br>查詢：SPEED（29581113）</p></body></html>