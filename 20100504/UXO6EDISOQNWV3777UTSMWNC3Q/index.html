<html><header><meta charset="utf-8"><title>妙用開篷贏啖氣</title></header><body><h1>妙用開篷贏啖氣</h1><p>爆偈哥對開篷車絕對情有獨鍾，但估唔到除可迎着風享受遊車河之樂外，必要時開篷仲可以幫你出口氣。話說閒逛YouTube時，睇到段標致入後波準備泊L位嘅片，臨埋門被架Suzuki車仔截糊。車主當然氣上心頭，索性逼埋入去累鬥累。由於雙方均為左軚車，一前一後啱啱好大家都開唔到門落車。呢個時候架標致慢慢敞開頂篷，車主名副其實咁「大步檻過」走人，笑到爆偈哥收唔到聲。<br><br>爆偈哥<br><br>http://www.youtube.com/watch?v=q6YwHwWWigI
</p></body></html>