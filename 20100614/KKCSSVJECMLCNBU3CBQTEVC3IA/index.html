<html><header><meta charset="utf-8"><title>馮仁昭四圍超：黃奕默認與夫婚變 - 馮仁昭</title></header><body><h1>馮仁昭四圍超：黃奕默認與夫婚變 - 馮仁昭</h1><p>黃奕同廖碧兒噚日喺上海電影節為《葉問前傳》做宣傳，黃奕俾大批記者追問係咪離咗婚，佢雖然冇正面回應，但就話：「一切會過去的，自己很喜歡獨立感覺，喜歡演戲，未來的日子，我都會專注事業。」言下之意，黃奕擺明係一個人過生活啦，佢同老公家係乜狀態，應該唔難估啦！可能家搞緊離婚，雙方都想低調進行啫！</p></body></html>