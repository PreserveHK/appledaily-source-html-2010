<html><header><meta charset="utf-8"><title>日本直送幸福鹽焗鯛魚</title></header><body><h1>日本直送幸福鹽焗鯛魚</h1><p>經常聽日本朋友講，話鯛魚屬高級魚種，肉質柔軟，刺少，好多時用嚟做刺身同煮物，喺日本婚禮象徵幸福，聽落都幾Sweet！日本朋友仲話，家香港都可以訂到呢條鯛魚，不過就係熟嘅塩釜鯛。塩釜鯛係將鯛魚放落冰水入面，等肉質收緊，然後去內臟，再用混合咗蛋白嘅藻鹽緊緊包住成條鯛魚，放入焗爐焗熟，有啲似我哋見到嘅鹽焗雞，只要用木槌敲爛藻鹽，放入微波爐叮，就可以食，鹹鹹地又幾鮮甜。每條魚都喺愛媛縣訂返嚟，仲送埋蘸魚嘅柚子醬油醋和打魚嘅小木槌，用嚟送禮，係一個唔錯嘅選擇！<br><br>售價：約$575（6,000日圓連運費）<br>查詢：http://hk.oisix.com</p></body></html>