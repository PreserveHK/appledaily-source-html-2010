<html><header><meta charset="utf-8"><title>百果園E神呻爸爸被屈變態</title></header><body><h1>百果園E神呻爸爸被屈變態</h1><p>「百果園E神」DaDa（陳靜）昨日與「翻版大S」Liz出席在觀塘舉行的父親節活動，不過今次她們罕有地收起性感，以波衫短裙look示人。談到父親節，DaDa表示父母早已各有各的家庭，加上爸爸又在內地工作，所以會押後與爸爸慶祝。</p><p>曲解越來越大</p><p>DaDa談到父親節坦言對不起爸爸，她說：「之前有雜誌話我爸爸讚我越來越大，其實佢嘅意思係話我越來越大個女，但係雜誌就話我爸爸講我身材，搞到好多親戚都打嚟問我，我唔介意佢哋點話我，就算話我係人妖都冇所謂，但唔好講我嘅屋企人，我爸爸唔係變態，我擔心佢睇完之後會唔開心，希望佢唔好嬲我。」DaDa又說：「我爸爸好錫我，佢會keep低我嘅剪報，而且佢都好明白事理，只要係健康嘅性感，唔會介意我着泳衣。」此外，Liz本來邀請爸爸一齊出席活動，不過她笑稱爸爸以賭馬為理由拒絕，而上星期她已提早慶祝父親節。<br>採訪：何慧斯<br>攝影：黃文成</p></body></html>