<html><header><meta charset="utf-8"><title>送你6部PAPAGO　廣東話教路</title></header><body><h1>送你6部PAPAGO　廣東話教路</h1><p>揸車仲拎住本地圖慢慢查，真係撞咗都未天光！最近PAPAGO推出首部中英雙介面GPSR6000，定位準確度同更新速度都比以往機種快，最重要唔使再聽啲古靈精怪國語、英語，純廣東話為你帶路；答啱下面問題，Fax畀我哋就有機會獲得一部。<br><br>記者：許福合<br>攝影：林栢鈞<br>Model：Kini@PureModels</p><p>中港澳無縫地圖</p><p>PAPAGOR6000可當一部手提GPS，僅15mm厚，185g亦唔覺重，但仍然配到個5"Touch芒，可以手指指篤芒操作，不過仍備有Stylus，睇你習慣囉！<br>跟機有埋車用擋風玻璃架，裝上就變成車用GPS導航。介面有齊中英顯示，用家可按需要選擇；而比一般GPS機更強嘅，係連地圖都有中英文選擇，拎住個中英文地址都一樣路路通。如果你經常會往返中港澳三地，R6000就最啱你，佢特別用咗個中港澳無縫地圖，毋須轉換地圖記憶卡，就可在中港澳橫行，勁方便。</p><p>功能Snapshot<br>周邊景點</p><p>GPS定位後，仲有周邊景好去處提示。</p><p>記錄行車資料
</p><p>可記錄行車資料，包括里數及車速等數據。</p><p>3D實景</p><p>內置超過600個真實3D地標圖形，方便認路。</p><p>電子相簿</p><p>唔揸車時，又可當電子相簿使用。</p><p>音樂播放</p><p>變成隨身聽，播放機內的音樂檔。</p><p>自動調校光暗</p><p>實試R6000時，基本開機唔使等，已可即時進行定位及設定行車路線；至於語音提示方面，R6000可選用廣東話、國語同英文三種語言，而地圖中更收錄數千個路口數據，能精確地認準天橋、高速公路及快速公路，咁就唔使擔心轉錯線，入錯路口啦！在設定路線時，更可指定用哪一條隧道，例如繁忙時間，選擇東隧過海，通常慳番唔少車程。有時要搵目的地，亦可利用門牌搜尋功能，可即時知道目前道路嘅門牌資料，毋須一邊揸車，一邊東張西望搵到咁辛苦。最後仲要一提，屏幕會自動調校亮度，這樣進出隧道等環境，畫面都仍然可清楚睇到。
</p><p>Profile</p><p>處理器：ARM11500MHz<br>天線：內置式<br>屏幕：5吋480×272<br>記憶：2GB及micoSD卡<br>體積：130×85×15mm<br>重量：185g<br>查詢：MasterOA（27108818）</p><p>獎品：PAPAGOR6000<br>價值：$2,680<br>名額：6名<br>總值：$16,080</p><p>遊戲篇<br>第一關選擇題</p><p>1R6000用上幾吋屏幕？
</p><p>A.　3"<br>B.　4"<br>C.　5"</p><p>2R6000可使用哪種記憶卡？</p><p>A.　microSD<br>B.　SD<br>C.　MSDuo</p><p>3R6000並不提供以下哪一種語音教路？</p><p>A.　廣東話<br>B.　英文<br>C.　法文</p><p>第二關估長度</p><p>試估吓畫面上紅色紙條的實際長度？<br><br>（提示：4.0cm-5.0cm）</p><p>參加辦法</p><p>1.	參加者須將答案填妥在參加表格內，並聯同個人資料＊，傳真至27420542/23075869，即有機會獲獎。<br><br>2.	遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br><br>3.	答中所有問題而又最早傳真＊＊的頭6名參加者各得到PAPAGOR6000一部。<br><br>4.	如沒有參加者答中全部問題，則以答中最多問題及傳真時間＊＊最早者可獲獎。<br><br>5.	得獎者將有專人通知。<br><br>6.	為公平起見，《蘋果日報》及MasterOA員工、家屬不得參加是次遊戲。<br><br>7.	《蘋果日報》對賽果保留最終決定權，參加者不得異議。<br><br>8.	所有獎品之保養由獎品供應商負責，《蘋果日報》概不負責。<br><br>＊參加表格上之姓名須與身份證相同，否則將被取消資格。<br><br>＊＊以本報傳真機所顯示的時間為準。<br><br>*必須憑報紙上的參加表格才可以參加遊戲。</p></body></html>