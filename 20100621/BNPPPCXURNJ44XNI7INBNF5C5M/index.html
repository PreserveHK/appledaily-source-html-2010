<html><header><meta charset="utf-8"><title>蘋果旺友：瑞士至少食半格 - 牽牛</title></header><body><h1>蘋果旺友：瑞士至少食半格 - 牽牛</h1><p>好耐冇喺旺友專欄同大家講波同吹水，今次又再講吓世博。自己未去上海，不過聽朋友去完，就大讚瑞士館，瑞士館係世博歐洲區比較有特色展館，館內設有觀光纜車，可以讓參觀者乘坐舒適地參觀，而且瑞士國家一向講環保，場外設有環保節能設備，場外幕帷有收集太陽能功能，留待晚上發亮。<br>唔講唔覺，瑞士已經連續5場世界盃賽事法定時間保不失，上屆16強互射12碼輸畀烏克蘭，好多人都覺得唔抵；今屆用德國佬希斯菲特領軍，更加防守力強，上仗擊敗西班牙，好多人都鬧西班牙冇料到，不過不得不讚瑞士防守，尤其門將比拿利奧，更加係零失誤。以智利上仗對洪都拉斯的把握力，實在一般，我信瑞士可續保清白身，受讓平/半至少食半格。<br>牽牛</p><p>今日貼士</p><p>星期一5瑞士（下）<br>信心指數：★★★<br><br>註：5★最高</p></body></html>