<html><header><meta charset="utf-8"><title>徐濠縈Liger生活論</title></header><body><h1>徐濠縈Liger生活論</h1><p>徐濠縈與生意拍檔Dorothy開設潮店Liger才年多，已成功打造出滿街tunic+belt+leggings+MBT凉鞋的Ligerlook，她指Ligerlook同時是生活文化的一部份，追求highlow打扮組合多年的她，表示更貼切形容這種打扮是有型加舒服，不會只得個靚字換來周身唔聚財。</p><p>徐濠縈位於尖沙嘴的Liger新店早前開張，進內朝聖入貨以及店內salesgirls都是一個又一個的Ligerlook，阿徐也笑言：「就算喺街上都周不時見到好多Ligerlooks，連朋友都講笑話『又見到另一個阿徐啦！』」
</p><p>型得來舒服</p><p>LigerLook泛指是一件tunic加一條belt加leggings，腳穿MBT凉鞋或platform波鞋，阿徐對此說：「呢種look跑出，我當然開心啦，或者可以講一種生活文化，就係着好舒服嘅嘢都可以好型，唔一定要起晒鋼周身唔聚財先叫型，個個着衫都係onstreeto架啦，如果係做嘢我唔介意踩對6吋，但隨住年紀、心境改變，dressdown啲都可以好chic，Ligerlook就係話畀人聽型都可以舒舒服服。」<br>問到開店年多，累積了甚麼入貨心得？阿徐說：「好似我哋呢啲實驗style嘅舖，貨點夠人哋大百貨公司成個collection買晒咁財力雄厚，入啲accessories返嚟唔係擺，係真係要郁要去，好好彩我哋approach嘅牌子同設計師都係好有態度好有熱誠嗰隻，你擺個心出嚟同佢哋傾，好過望都唔望就話買晒。」</p><p>開心價交易</p><p>阿徐續說：「我哋間舖嘅style又細細哋、cozy同有實驗feel，擺喺我哋呢啲細舖唔怕睇唔到，同埋有啲衫會蝦肥人矮人，但係accessories就乜人都carry到，喺我間細舖都佔咗三成係accessories，由幾百蚊開始有交易，開心價人人都買得起。」</p><p>長賣長有</p><p>Liger開業年多，最令徐濠縈感到高興的是，如她所言「accessories直情係全中」。的而且確，店內的配件由頭箍、手鏈、凉鞋、手袋都是鎮店hottest，翻單又翻單，waitinglist長滿，隨手一指就有TataBaby袋、MBT凉鞋、YeahRight圍巾、TooMuch頭箍等。<br>阿徐說：「好似YeahRight嘅patchwork圍巾，條條都唔一樣，個設計師都話唔再做，經過我哋誠意哀求，終於畀我哋重複又重複order，TooMuch嘅頭箍，就直情係成箱成箱咁翻單、TataBaby啲袋更加唔使講，唔拆箱都唔知翻咗乜嘢顏色畀我哋。」</p><p>　</p><p>採訪：MichelleLeung<br>攝影：MatthewLam<br>場地：Liger（尖沙嘴新港中心）</p></body></html>