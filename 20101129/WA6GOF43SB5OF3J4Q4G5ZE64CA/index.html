<html><header><meta charset="utf-8"><title>窩輪摶擊：比亞迪快發力　23735炒一轉 - 俊樺</title></header><body><h1>窩輪摶擊：比亞迪快發力　23735炒一轉 - 俊樺</h1><p>花旗股市上禮拜尾感恩節假期，市況淡靜，禮拜五半日市道指跌95點，報收11092，成交淡靜，冇乜啟示，道指維持喺11000至11200整固嘅格局。<br>港股上日報收22877，再跌177點，進一步逼近22600至22800支持區，技術走勢偏淡，今日係期指結算，估計淡友好大機會借花旗股市下跌作最後一擊，如果22600失守，恒指將要下試位處22124嘅100日線。<br>比亞迪C輪23735：比亞迪（1211）上日報收46.70元，微跌0.3%。股價喺現水平已經整固咗一段時間，近日表現較大市相對為佳，似現收集手影，如果發力，有機會試衝52元，破位睇58元，可以諗吓隻C輪23735。<br>隻輪現價9.1仙，2011年11月28日到期，行使價51.88元，溢價30.6%，引伸波幅59.1%，槓桿率5.1倍（有效2.8倍），正股升上58元，23735睇16.2仙，升幅近8成，算係幾吸引，正股跌穿43元就沽咗隻輪。<br>俊樺</p></body></html>