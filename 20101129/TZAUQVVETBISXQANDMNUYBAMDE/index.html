<html><header><meta charset="utf-8"><title>趣趣地：迪肯尼奧睇住韋咸贏波</title></header><body><h1>趣趣地：迪肯尼奧睇住韋咸贏波</h1><p>家喺英超排榜尾嘅韋斯咸剛啱喺護級大戰中贏咗韋根，除咗為自己取得開季至今第2場勝仗之外，仲拉埋韋根跌入護級區。雖然韋斯咸贏波之後都仲係包尾，但至少分數上能夠躋身雙位數嘅行列，拉近自己同其他球隊嘅距離。盛傳會重返韋斯咸教波嘅迪肯尼奧（右）都係呢場波嘅座上客，唔知係咪佢腳頭好，所以帶挈球會贏波呢？</p></body></html>