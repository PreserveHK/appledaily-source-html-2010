<html><header><meta charset="utf-8"><title>籃FUN籃解：「超人」料事如神</title></header><body><h1>籃FUN籃解：「超人」料事如神</h1><p>要贏波，識用腦好重要。東岸「2哥」魔術憑中鋒「超人」懷特侯活（圖）啲醒目招數，作客以100:99險勝巫師。事緣為懷特侯活「吩咐」隊友謝美尼爾遜最後一投拋向空中，他有信心一定會搶到籃板。結果佢果然「料事如神」，搶得籃板後即補籃得分，鎖定100:99嘅勝局，令攻入今季新高31分嘅巫師後衞阿蘭拿斯欲哭無淚。</p></body></html>