<html><header><meta charset="utf-8"><title>女神宣言：男人逢胸必睇　露Bra晒溝引仔</title></header><body><h1>女神宣言：男人逢胸必睇　露Bra晒溝引仔</h1><p>新一代性女Vienna夠膽鏡頭前呻吟、教人玩性玩具兼自爆性史，區區叫她教幾招挑起男人慾火的打扮，簡直小兒科，深明男人都愛看女人心口兩團肉的硬道理，Vienna即場示範如何露Bra晒事業線，男人固然睇嘢，姊妹亦應份學嘢！<br><br>記者：葉雪芯<br>攝影：陳陶鈞<br>鳴謝：now903成人極品台</p><p>互睥嚇窒賤男</p><p>Vienna雖然日日出現在now903成人極品台大講性事，但不等於她愛親身上陣露肉給人看，她自言骨子裏其實保守過o靚模，「我自己唔係太鍾意暴露，我鍾意娃娃、公主呢類打扮，內心傾向比較少女化，不過對住男朋友當然又另計啦。」身邊一眾雄性動物非常羨慕Vienna的男友，認為做她男友真幸福，因為即使她內心如何「少女」，但對住男友一定變身「慾女」，樣樣遷就瓣瓣滿足，包括讓男友大飽眼福，「佢鍾意我着得越低胸越好，又鍾意我着貼身連身裙，又鍾意我着DeepV，即係要睇到事業線嗰隻，我都會着畀佢睇嘅，仲會着到有咁Sexy得咁Sexy，所以我對於點樣着衫可以性感啲好有研究，仲會諗計改衫，或者喺衫裙上面動少少手腳，令平平無凡嘅一件衫變得有睇頭，令男友覺得我係性感女神。」<br>炎炎夏日，男士眼睛即變探射燈，專射向一街女士事業線，男士愛吃冰淇淋，有人認為是猥瑣，但Vienna卻認為這是天性，是DNA作祟，「男人天生逢胸必睇，基本上全世界所有男人都鍾意睇胸露肉，就算係個紮晒胸嘅TB，佢都會照睇。」為滿足男友和工作需要而着性感衫是一回事，但被陌生人的貪婪目光籠罩胸脯，她卻甚抗拒。Vienna試過行街Shopping，被男人眼甘甘全程左望右望，焦點當然是胸前兩團肉，「我都幾介意俾其他男人太注意咁實我個胸，咁樣會搞到我周身唔自在，我會睥番佢轉頭，一路睥係咁睥，睇佢知唔知驚，如果佢仲係繼續，我會開聲問佢：『望夠未？』」<br></p><p>女人應份裝假狗</p><p>Vienna雖然甚麼都男友行先，但她說有時女人着得性感未必是為男人，「我有部份女性朋友，性感衫係着畀自己睇，係一種自信心表現，覺得自己Sexy得起，着得出驕人身材，自己望鏡都開心啲。男士唔明呢個女人心態，有啲男士會好大男人，唔想女友俾其他人望蝕晒，有好嘢要留番自己上床嘆。」女士為求衣着性感突出身材，各師各法，不惜出動各種掩眼法，甚至裝假狗也在所不惜，Vienna直言：「係女人都需要裝假狗，呢個係一定嘅，人無完美，想行出嚟靚啲，裝假狗有乜問題？唔夠大就梗係要墊大佢，就算個胸有D、ECup又如何？大都會墮o架嘛，搵嘢托吓都一定要啦，不過最緊要都係睇場合，唔好係又露唔係又露，或者露得太過份，會俾人鬧o架！」咦？是否影射某某呢？</p><p>Vienna教裝假狗<br>1.中門大開露靚Bra</p><p>Vienna：「好多晚裝都賣性感，身材好就話可以左右露半球啫，要黐膠紙其實都好麻煩，胸形唔靚着上身又會墮奶，索性着個靚Bra或Bikini外露仲好啦，托到胸仲可以加NudeBra砵仔糕水餃墊，露啲唔露啲咁先誘人。」</p><p>2.Tube-Top裙變心形胸</p><p>Vienna：「平平無奇一件Tube-Top裙真係無乜睇頭，身材平庸啲，直頭好似包住條浴巾出街咁。我會加個扣針喺乳溝位，令條裙有番Details，心形胸即時現形，男人鍾意睇女人露波罅嘛。」</p><p>3.吊帶熱褲現胸形</p><p>Vienna：「着吊帶褲通常會配背心或者Tee，咪以為着褲感覺密密實實、條吊帶又鬆鬆哋就無乜特別，查實兩條吊帶剛好跨過胸脯，挺腰收腹再一谷，成條吊帶即時變S形，令胸部線條更加突出，兩條吊帶仲要喺胸前吓咁，男人睇到，不知幾有幻想。幻想啲乜？自己諗啦。」</p><p>4.自改性感背心+不扣鈕熱褲</p><p>Vienna：「一件好普通嘅背心，同樣道理，為求露到事業線，不妨在乳溝位置加珠珠扣拉低領口位；或者試試縫金鏈變掛頸背心，剪開背脊衫尾位加珠鏈，又可以突出腰部線條。其實白背心襯牛仔熱褲最好睇，想性感，唔好扣褲頭鈕，咁先夠若隱若現。」</p><p>逢大必好？<br>大開中門反效果</p><p>呂慧儀在港男選舉來一襲鮮紅，一招超低胸直劏領口，事業線固然無所遁形，連左右半球也盡覽無遺，理論上有着等於無着；郭羨妮亦同樣試過玩中門大開戲法，左右半球任睇唔嬲，但卻惹來反感，事實說給大家知，原來露得太多適得其反，不過以上意見只限女士，男士個個睇到流口水。</p><p>切忌高低胸
</p><p>隆胸整容易被列為裝假狗之一，港姐出身的陳茵媺都有份被認為是疑似隆胸人物，是否真有其事不得而知，但回看她參選時的泳衣照，嘩，高低胸！現在自然得多，即使無隆過胸，都有理由相信當年她墊過三五七個Pad出場。</p><p>NudeBra甩漏</p><p>Vienna說得對，不夠大，當然要谷大胸！而最易裝假狗之術，當然是戴NudeBra示人，o靚模靠胸上位，照計Lavina對戴NudeBra應該駕輕就熟，偏偏就在這關鍵位穿崩，整個砵仔糕幾乎跌了出來，真的失禮死人！</p><p>男人照裝</p><p>不只女人有鋪裝假狗劈好，原來男人老狗都有！上YouTube，找到不少男士教戴NudeBra的片段，部份人有易服癖，此圖是挪威易服癖人士EsbenEstherP.Benestad示範如何戴砵仔糕裝假狗，（ http://www.youtube.com/watch?v=6aK-D1BW-6w） <br><br></p><p>，裝得很似，但越似越覺惡心，為免惡心，男士們請不要看。</p></body></html>