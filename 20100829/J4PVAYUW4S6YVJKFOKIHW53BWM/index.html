<html><header><meta charset="utf-8"><title>吳國敬斥成龍講嘢唔經大腦</title></header><body><h1>吳國敬斥成龍講嘢唔經大腦</h1><p>成龍日前在twitter留言撐菲警，又自稱代表港人表態沒有仇恨，激起網民公憤，前日他發聲明認衰道歉，卻將責任推在美國助手身上，指助手代寫內容經繙譯後不完整，因此才令人誤解。昨日仍有不少網民不接受成龍的補鑊行動，甚至有圈中人對其做法有微言，當中以吳國敬的言論最激烈。</p><p>勸收埋把口</p><p>吳國敬昨凌晨在微博轉載有關成龍道歉的圖文，並留言叫他收聲，他直斥成龍道：「自己英文又唔叻，又要叫外國助手寫英文文章，撞完板又話自己唔係咁意思！唉，言多必失！請你以後講話一定要搵一些有腦筋的人教吓你講說話，你講話完全冇經大腦！或以後莫再講一些令人討厭你的說話！最好就keepyourbigmouthshut。」<br>另一方面，成龍前助手盧惠光昨日到九展出席香港泰拳理事會第五屆常委就職典禮，提到香港旅客在菲律賓被槍殺，他直言感傷痛，他說：「當時我喺泰國拍戲，睇到新聞我喊咗幾次，如果由香港一個武指帶幾個武師去救人，肯定贏晒。」至於成龍撐菲警一事，他避忌地說：「同佢好少聯絡，唔好講佢啦。」<br>此外，網民日前在facebook成立的「成龍你不代表我！成龍撐菲警遲救人冇錯！」群組，至昨日人數已暴增至逾46,000人，網友JeffYick留言說：「話係助手唔啱，你不如賴點解你自己生得咁笨。」WingHeyChoi則說：「我覺得佢助手好無辜囉！」<br>撰文：丁寧
</p></body></html>