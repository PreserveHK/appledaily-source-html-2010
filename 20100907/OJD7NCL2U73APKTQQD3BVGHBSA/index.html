<html><header><meta charset="utf-8"><title>Kay慢熱冷落Eason</title></header><body><h1>Kay慢熱冷落Eason</h1><p>謝安琪（Kay）昨日到奧海城出席「放駕一天」減碳環保活動，她表示自己平日工作時，已默默支持環保：「我有車牌，但好少會自己揸車，平時出去工作我架保母車都會接晒所有工作人員先出發，雖然要預早啲出門，但咁會環保啲。」</p><p>老公食齋撐環保</p><p>Kay又指她一家早已實行多菜少肉的餐單，而其丈夫張繼聰更已食了一年齋。說到早前在內地出席華語金曲頒獎禮時，被指跟陳奕迅（Eason）在台上避忌得要分開企一事，Kay即笑謂：「企位係大會安排，我哋冇刻意避開，不過我同Eason真係好耐冇見冇傾過偈，我個人好慢熱，冇見一排會少啲嘢講，不過我哋喺後台都有傾偈同打招呼。」<br>採訪、攝影：譚倩宜</p></body></html>