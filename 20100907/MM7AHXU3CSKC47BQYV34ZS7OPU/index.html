<html><header><meta charset="utf-8"><title>張家輝票房勁笑住瞓</title></header><body><h1>張家輝票房勁笑住瞓</h1><p>張家輝、桂綸鎂和謝霆鋒主演的新戲《綫人》上映11日，票房已達940萬，成績不錯，電影公司昨晚在銅鑼灣筵開10席搞慶功宴，出席有家輝、廖啟智和導演林超賢等。</p><p>拉霆鋒陪露股</p><p>問到家輝希望票房有幾多？他坦言想達1,700萬，記者指他之前要1,600萬，家輝笑說：「咁口碑好又升緊，我噚晚都係笑住瞓。」家輝曾聲稱若票房有1,600萬會穿開窿褲，若果有更好成績會否裸泳？他笑言：「裸泳犯法，至於開窿褲，老婆方面冇所謂，我都會搵拉埋霆鋒落水。」<br>同場的老闆楊受成談到和成龍捐錢給512地震，他強調：「我同成龍加埋捐1,000萬，我已經親自攞咗支票去大陸民政部，仲有收據，至於佢自己話捐500萬，呢個我唔知，但我相信佢為人。」<br>採訪：溫敏芝<br>攝影：仇志德</p></body></html>