<html><header><meta charset="utf-8"><title>忍無可忍　普選聯谷公投</title></header><body><h1>忍無可忍　普選聯谷公投</h1><p>【本報訊】特區政府推出對普選路線圖隻字不提的倒退政改方案，激發終極普選聯盟多位成員強烈不滿，認為方案反映政府毫無誠意溝通，力斥從未跟聯盟溝通就推出方案的特首曾蔭權，前日讚揚聯盟溫和理性的講話是惺惺作態，只想利用聯盟冷處理五區公投。多名聯盟成員忍無可忍，決定全力呼籲市民透過公投就普選表態，「人哋已經蝦到我哋上面，難聽啲講句，係屙咗篤尿喺我哋頭上，咁仲要忍佢？5.16梗係要出嚟投票啦！」<br>終極普選聯盟成員郭家麒昨日指出，聯盟成立至今不斷釋出善意，希望透過溫和理性溝通推動政改，但結果是曾蔭權及專責推行政改的政務司司長唐英年從未接觸聯盟，便推出方案，「政府如果係有誠意，點可能一次都冇見？」郭指，聯盟成員均不屬激進，「但至今一啲回應都冇，我覺得如今無論以前點睇公投，家我哋都應該呼籲啲人去投票，因為呢個係最具體嘅方法，顯示對今次政改方案嘅不滿。」</p><p>「已經蝦到我哋上面」</p><p>郭認為，聯盟可繼續溝通，但同時應採取行動，如呼籲市民在五區公投投票，指聯盟內多名學者和成員均有相同想法，「多咗人覺得唔可以再俾人係咁摑，仲坐喺度乜都唔做。」郭又指，由他出任召集人的關懷香港，下周會全力呼籲港人在五區公投投票，向毫無誠意推動普選的曾蔭權表達不滿。<br>郭強調，五區公投是港人餘下唯一能向政府清楚表達普選訴求的機會，「人哋已經蝦到我哋上面，難聽啲講句，係屙咗篤尿喺我哋頭上，咁仲要忍佢？5.16梗係要出嚟投票啦！」<br>公民黨湯家驊指，多名聯盟成員在政改方案推出後，已表明要參與公投或更激行動，有成員則研究舉辦過去高山大會式的群眾運動，並在政改表決前發動遊行集會。<br>職工盟李卓人指，聯盟正研究將爭普選行動升級，包括在7.1遊行「整鋪勁」。</p></body></html>