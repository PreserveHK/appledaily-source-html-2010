<html><header><meta charset="utf-8"><title>M4/3深潛水着　40m嘢</title></header><body><h1>M4/3深潛水着　40m嘢</h1><p>普通DC三米潛水係乜嘢概念？玩潛水嘅會話你知等於海邊玩水！Olympus今夏火熱辣，先發佈推出酒紅E-PL1，再話你知新推潛水殼，可入水40m影魚仔！M4/3從此玩認真！<br><br>記者：許福合<br>攝影：周旭文<br>Model：Kinki@PureModels</p><p>PT-EP01潛水殼$5,990（a）<br>UFL-1潛水閃光燈$2,880（b）<br>UFL-2潛水閃光燈$5,990（c）<br>（不包括掛臂及連接線）</p><p>40m深潛</p><p>新酒紅色E-PL1真係幾搶眼，不過因為功能無新Update，同之前完全無分別，又真係幾難有驚喜，反而對同期推出嘅潛水殼，興趣更大。<br>型號為PT-EP01嘅潛水殼，專為E-PL1設計，係真正首個度身訂做為M4/3機而設計嘅潛水殼。從其身形到1,100g嘅體重，明顯照顧較Pro嘅玩家，可以在水深達40m內正常操作，同時可繼續用番LiveView或EVF拍攝，而原有E-PL1掣，都有對應按鍵配合，所有功能都用得番晒。</p><p>下水禮Step-by-Step</p><p>$5,990玩得</p><p>雖然巿面上都有數碼相機有防水殼或本身就有防水功能，不過講到防潛能力，就好難同真正嘅潛水殼相比！甚至一般都係得幾米深防水，最多都只係可以在水邊玩吓水。而以往較專業嘅單反潛水殼，起碼萬多元一個，還未計算配件及閃燈，而今次E-PL1專用嘅PT-EP01，價錢相對就便宜得多！<br>PT-EP01潛水殼本身入場費為$5,990，並且可因應需要加上閃燈，例如加支機頂燈式嘅UFL-1，加埋$8,870就有得玩，不要忘記E-PL1都係一部單反相機，反應方面都算唔錯，最重要係高ISO雜訊都好輕微，深水拍攝更啱用。</p><p>Profile</p><p>適用相機：OlympusPENE-PL1<br>防潛能力：40m<br>體積：179×156×166mm<br>重量：1,100g<br>查詢：OLYMPUS（23762150）</p></body></html>