<html><header><meta charset="utf-8"><title>80歲榴槤　皺至索</title></header><body><h1>80歲榴槤　皺至索</h1><p>登飛機前一小時，馬來西亞傳來有關何鴻燊用私人飛機接送89粒極品榴槤「貓山王」的消息，那刻，我開心到飛起，因可比賭王更快品嚐果中之王．親自走入一望無際的榴槤園，貓山王外，原來古樹榴槤更正，還有紅肉、竹腳、葫蘆等，齊齊Eatallyoucaneat！<br><br>文：朱虹<br>攝影：朱虹、王文忠、陳陶鈞<br>鳴謝：馬來西亞旅遊促進局（香港分局）、Airasia</p><p>馬拉篇<br>樹上熟　清晨跌落地最正</p><p>馬來西亞，飄來榴槤之香，香足全國，從北到南，甚至另一岸沙巴，全年皆有出產，只是，每個地區皆有不同品種，如我到訪位於檳城的羅浮山的DurianSeng（榴槤生）的寶盛園，只有六個品種，包括紅蝦、葫蘆、紅肉、小紅、D-600和D-604，卻沒有賭王酷愛的貓山王，榴槤生解釋：「不是所有地方都適合種貓山王，這邊較多雨又在高山上，只有紅肉和葫蘆較好，而且，這片山頭有近一百個榴槤園，大家都是同一品種，泥土才能保持高度滋潤，加上榴槤樹要待至七歲大才收成，若現在才種新樹，還要等一陣子才有收成！」阿生哥的果園有七公頃，反而沒有七歲樹，最細有二十歲，最老達七十多歲：「女人要揀十八歲，榴槤要食八十歲！」簡直金石良言。現在，榴槤生有七公頃土地，約千四棵樹，每棵由八十至三百粒榴槤不等：「我們只取最優質的三分一，如一支樹幹有七粒榴槤，頭尾四粒不要，只取中間三粒。」清晨四至六時，正是榴槤從樹上掉下來的好時辰，為免跌爛，生哥一早會綁好快熟的果，再在半空放網，才不會跌爆。「馬來西亞榴槤好有性格，不像泰國榴槤可在五成熟便割下來，然後靠坐船坐車時焗熟它，相反，馬拉榴槤只能在樹上熟，少一分鐘都吃不得！」就是如此矜貴，我怎忍得口在生哥的榴槤園少吃兩口呢？還要是任吃，吃到你扯白旗投降！</p><p>檳城榴槤團</p><p>有興趣即場食果園榴槤，可購買三日兩夜檳城套票，連機票、酒店及稅，每人$1,929起，自選真正榴槤體驗須加$149。查詢： http://www.airasiago.com </p><p><br>揀榴槤　阿婆級越皺越好</p><p>1.先聞，有沒有榴槤香味，先用手蓋着釘，再嗅嗅。<br><br>2.再搖，查看肉與皮是否已分離，有聲代表已熟，可以吃。<br><br>3.吃前，將榴槤放在地上揼兩揼，更加出味！<br><br>4.看肉質，皺皮者為上佳，最好帶些少瘀紅色；白又滑者劣也。</p><p>貓山王　平躉細釘</p><p>今年榴槤王選舉，由D15勝出，D24已是十多年前的冠軍。吉隆坡SS2榴槤檔威哥講：「現在最紅是竹腳和貓山王。」在他的任食檔，付15馬幣已可任食D24、少年葫蘆等，而貓山王和竹腳要逐公斤計，分別是25和22馬幣。不過，我反而欣賞付出9馬幣任食的老樹榴槤，連名都無，但味道與貓山王相差無幾，同是先甘後甜再甘又甜！而吃貓山王時，先看是否細釘，最後看底部是否平躉。</p><p>香港篇<br>D24千層糕　四天前預訂</p><p>雖然，D24於馬來西亞已風光不在，但仍有價有市，原因是核細肉厚，甜比甘重，最適合做甜品，不用加糖已有陣陣果味。位於荃灣路德圍的沛公，最出名是榴槤千層糕，今回也趁趁熱鬧，用新鮮D24做甜品，原隻開肉，不是雪櫃貨，價錢也有咁上下，還要4天前預訂，需要等，但只看其有十五層高的造型及一打開蓋有陣陣榴槤香味，絕對甘願為你等下去！</p><p>沛公甜品（24111119）<br>地址：荃灣路德圍登發街1號</p><p>平試D24甜品</p><p>許留山一樣有D24甜品，有榴槤布丁、榴槤水晶撈等，但用的是雪了又加了麪粉的，口感當然沒鮮果般香口，卻對急不及待要搶先吃的香港人來說，應可填空虛之心，最重要是夠平，十幾二十蚊你仲會要求甚麼呢。</p><p>許留山（29722292）<br>地址：銅鑼灣怡和街2-6號地下三號舖</p><p>一百蚊磅搶住買</p><p>坦白講，真的好想好想帶幾個極品榴槤回港與朋友分享，遺憾是各大航空公司都不容許榴槤上飛機，寄艙也禁止，尤其馬拉榴槤，香味奪箱而出，想過骨都幾難！所以，朋友，唔好意思，我惟有介紹你到九龍城永富購買。老闆陳生都是近幾年才入馬拉榴槤，以D24和貓山王為主，但不是常常有貨：「我都要等貨到，客人要預訂。」到訪當天，剛有新貓山王入舖，每磅賣$100，一個早上已售出七八個：「每個由四至六磅不等！」除了榴槤，還有售馬來西亞山竹、西瓜、木瓜和比人頭更大的打捫柚。</p><p>永富食品（27182688）<br>地址：九龍城侯王道47號地下</p></body></html>