<html><header><meta charset="utf-8"><title>窩輪博擊：中鐵快展升浪　炒輪揀22853 - 俊樺</title></header><body><h1>窩輪博擊：中鐵快展升浪　炒輪揀22853 - 俊樺</h1><p>高盛上季盈利大縮水，拖低咗前晚花旗股市。不過道指挨近10000點好快就炒番轉頭，最後倒升75點。高盛盈利大倒退，有特殊原因，包括花紅稅同和解賠款，今季業績應該會正常番，今次嘅業績亦唔可以反映同業嘅狀況。<br>港股噚日繼續造好，恒指升222點，報收20487，下個阻力區係20600至20722。<br>中鐵C輪22853：中國中鐵（390）噚日報收5.73元，升1.96%。股價早前升破100日線轉橫行，呢兩日條10日線升到同股價相若水平即刻推上，應該係新一輪升勢嘅啟示，待確認突破6元，升浪最少睇6.60元，可以諗吓隻C輪22853。<br>隻輪現價61仙，2010年12月2日到期，行使價5.80元，溢價11.9%，引伸波幅48.3%，槓桿率9.4倍（有效5倍），正股升上6.60元，22853睇1.16元，正股跌穿5.45元就沽咗隻輪。<br>俊樺</p></body></html>