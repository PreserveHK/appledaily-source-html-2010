<html><header><meta charset="utf-8"><title>商天娥減25磅後日出嫁</title></header><body><h1>商天娥減25磅後日出嫁</h1><p>商天娥（娥姐）、唐詩詠及敖嘉年等人，昨日在將軍澳為無綫劇集《翻叮一族》宣傳，將於後日（10月3日）出嫁的娥姐，表示婚禮事宜已準備得八八九九，她又指體重已輕了25磅，目前約重130多磅，身邊有朋友勸她不要再瘦下去。</p><p>唐詩詠維護崔建邦</p><p>對於有報道指娥姐在未婚夫面前發虎威，她說：「喺外面就有虎威，返到屋企就係羔羊，好似賓賓咁洗衫，可能我唔笑就好惡，所以要笑多啲。」<br>此外，近日有消息指無綫下令禁止藝人出席陳志雲有份的活動，唐詩詠說：「冇聽過，冇人同我講過，即使一齊出席都唔會避忌。」有指崔建邦與恩師陳志雲劃清界線，她說：「以我認識嘅佢，係好尊重同尊敬陳生o架，所以我唔認為佢係咁嘅人。」<br>採訪、攝影：王崇穎</p></body></html>