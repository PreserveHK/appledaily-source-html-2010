<html><header><meta charset="utf-8"><title>超入味滷水雞翼</title></header><body><h1>超入味滷水雞翼<br></h1><p>近年唔少朋友搬咗入荃灣，有日探朋友，朋友帶我嘆至愛車仔麪，離遠見到呢間榮安小食，殘殘舊舊舖頭仔，裏面人頭湧湧，$3至$4一個餸，幾抵，不過份量好細，大食一定唔夠喉，反而招牌滷水雞全翼超好味，大大隻色澤深夠入味，先甜後鹹，皮滑肉嫩，輕輕一連骨都咬得開，$6一隻，超抵！<br><br>為食熊</p><p>榮安小食（24926300）<br>荃灣大河道24號B地下</p></body></html>