<html><header><meta charset="utf-8"><title>燒Blu-rayTakeAway</title></header><body><h1>燒Blu-rayTakeAway</h1><p>藍光技術由細機玩到變「外賣」！唔係上門嗰隻，只不過話隨街燒錄Blu-ray將變得普及。TOSHIBAQosmioF60一身玫瑰紅令面，好Lady！多媒體功能更勁到無倫，可以睇高清影碟，仲能夠將大容量影音檔直抄入Blu-ray吉碟，價錢$11,980，比同級齋Play藍光Notebook，更親民！<br><br>記者：陳國輝<br>攝影：王文忠<br>Model：Snow@PureModels</p><p>兩倍重寫每秒3MB</p><p>落到腦場，見唔少舖頭出售支援Blu-rayRewritable光碟燒錄機，但講到普及，仍未算好Hit，所以F60已可謂相當罕有！讀碟速度只有6×，睇碟應付有餘，但講到Rewrite，佢得2×！咁即係有幾快？小記就即場試將234MB嘅檔案備份到一隻Blu-ray吉碟，當時電腦顯示速度平均為3Mbps，即大概兩分鐘時間就完成；但每隻Blu-ray有50GB，莫講話榨盡，齋一半、25GB，唔通都要抄138分鐘？
</p><p>係咪任何情況都咁慢，不得而知，但F60好在可隨時將File拖落吉碟，即時抄寫，呢樣夠晒方便，若非重量高達2.7kg，女仔幾時拎出街又有乜所謂。</p><p>試播Sammi藍光</p><p>硬谷像素膚色靚晒</p><p>淨係燒碟梗唔夠，F60最強賣點始終係影音播放！試播幾分鐘Blu-ray版Sammi演唱會，講真，畫面解像度得1,366×768，去唔盡FullHD，細緻度未達發燒級用家要求，音效則採用兩聲道設計，沿用HarmanKardon喇叭，唔會蚊滋咁聲，叫合格；如果你諗住夜晚擺房仔用，15.6"芒已經夠用喇！值得一提，F60多咗項Resolution+，佢利用軟件將DVD解像度提升至更高水平，但用過之後，並未察覺畫面精細咗，反而黑位地方光咗，人像膚色亦靚咗，感覺似色彩調校多啲喎！</p><p>Parts睇真啲</p><p>Profile</p><p>系統：Windows7HomePremium<br>處理器：IntelCorei5-520M/2.4GHz<br>記憶體：4GBDDR3/1066MHz<br>硬碟：640GBSATA<br>光碟：Blu-ray連DVD燒錄器<br>顯示卡：nVIDIAGeForceGT330M<br>屏幕：15.6"HDLED<br>音效：HarmanKardon<br>體積：387.6×266.8×29.1mm<br>重量：2.7kg<br>查詢：其士（29533555）</p></body></html>