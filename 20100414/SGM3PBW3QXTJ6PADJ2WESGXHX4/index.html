<html><header><meta charset="utf-8"><title>啟剛避談脹晶晶「唔好八卦」</title></header><body><h1>啟剛避談脹晶晶「唔好八卦」</h1><p>霍啟剛昨日到理工大學，接受廣州亞組委委任為廣州亞運會香港賽會志願者隊伍團長一職，同場委任吳小莉、謝安琪、方力申及張敬軒為招募志願者大使。記者問霍啟剛會否找女友郭晶晶幫手，他即煞有介事說：「呢啲唔答，扯到咁遠。」記者笑言晶晶也是體育界，他說：「呢個係志願者活動。」<br>再問到日前在上海發現晶晶身形脹卜卜，霍啟剛耍手拒答：「呢啲問題今日唔會答，冇睇周刊，唔好八卦。」再問二人婚期，他說：「呢啲唔講，唔係關於今日嘅活動。」</p><p>軒仔候選傑青</p><p>此外，張敬軒透露有份角逐今年廣東省的十大傑出青年，他說：「今年有企業家候選，20個揀10個，都幾大壓力，又要上台演講5分鐘對廣州有乜貢獻，小學同中學成績表都要交，好似查足三代。」<br>採訪：WanManChi<br>攝影：PangChungYin</p></body></html>