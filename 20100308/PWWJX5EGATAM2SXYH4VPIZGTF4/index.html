<html><header><meta charset="utf-8"><title>窩輪搏擊：中遠發力　吼20164 - 俊樺</title></header><body><h1>窩輪搏擊：中遠發力　吼20164 - 俊樺</h1><p>花旗嘅失業率冇上升到，投資者喜出望外，上日花旗股市打破近日橫行格局上升，短線應該仲有得上。<br>港股食住花旗股市個勢，今日有機會升破50日線，再試21000關，如果挾淡倉嘅盤夠狠，呢兩日就可以逼近位處21491嘅100日線。近日航運股蠢蠢欲動，短炒有得諗。<br>中遠C輪20164：中國遠洋（1919）上日收10.52元，升4.3%。股價突破100日線之後整固1日再發力炒上，短線睇11.40元，破位睇12.78元，可以諗吓隻C輪20164。<br>隻輪現價21.4仙，2010年7月29日到期，行使價9元，溢價5.8%，引伸波幅51.5%，有效槓桿3.6倍，正股升上12.78元，20164睇39.9仙，正股跌穿9.90元，就沽咗隻輪止蝕。<br>俊樺</p></body></html>