<html><header><meta charset="utf-8"><title>求驗客手記：亨特拉爾頭槌「爆面」 - 求驗客</title></header><body><h1>求驗客手記：亨特拉爾頭槌「爆面」 - 求驗客</h1><p>今季由意甲轉往德甲史浩克04嘅荷蘭國腳前鋒亨特拉爾（右），日前同效力荷甲烏德勒支嘅荷蘭師弟前鋒雲禾夫斯雲高（左），為電視台拍攝一個名為「StarsofFootball」嘅節目。當亨特拉爾梳咗個靚頭，準備緊拍攝之際，冇大冇細嘅雲禾夫斯雲高就突然攞咗一個「足球」拋向亨特拉爾。最搞笑嘅係，原來個「足球」係一個蛋糕，亨特拉爾就唔知道，仲用頭槌頂，結果佢好咁成頭都係蛋糕碎，但佢都好玩得，只係笑笑口咁想去追打雲禾夫斯雲高。家條片喺互聯網盛傳，有興趣嘅球迷都可以睇吓呢個搞笑場面o架！（ http://www.youtube.com/watch?v=MycGdoFGJOk） </p></body></html>