<html><header><meta charset="utf-8"><title>中環在線：李嘉欣家姐　添完丁買豪宅 - 李華華</title></header><body><h1>中環在線：李嘉欣家姐　添完丁買豪宅 - 李華華</h1><p>如果話大美人李嘉欣陀B夠晒幸福，咁佢家姐李嘉明都不相伯仲！今年先下嫁畀身家豐厚嘅眼鏡大王顧毅勇，繼而幫老公生埋個「慈姑椗」，已經係雙喜臨門兼可喜可賀。<br>喜事唔好畀佢停，聽講，佢哋最近仲豪擲4800萬，買咗跑馬地利安閣一個2800呎嘅豪宅單位，每呎萬七銀，豪爆！又一次證明，政府無論出幾多招都好，貴樓，一樣係有客買o架！<br>聽聞李嘉明同老公早排已經四周圍睇樓，主攻跑馬地一帶，合和（054）喺樂活道嘅新盤樂天峯，佢哋都好似有睇過。<br>今次睇中黃泥涌峽道嘅老牌豪宅，樓齡都有成45年，出晒名實用，咁大間屋，生多個B都仲有大把位走動啦！
</p></body></html>