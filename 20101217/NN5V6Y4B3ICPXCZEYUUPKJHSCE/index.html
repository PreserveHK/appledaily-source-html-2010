<html><header><meta charset="utf-8"><title>探班不再鬼祟黃曉明Baby當眾調情</title></header><body><h1>探班不再鬼祟<br>黃曉明Baby當眾調情</h1><p>Angelababy和內地男星黃曉明戀情逐漸浮面，Baby之前曾被發現人在內地慶祝黃曉明生日。黃曉明最近在內地拍廣告，Baby又去探男友班，兩人更在場內耍花槍，曉明逗得Baby扁嘴撒嬌。</p><p>內地男星黃曉明和Angelababy戀情已屬半公開，但兩人依然非常小心，避免被拍到合照。黃曉明最近為百事拍攝新一輯廣告，Baby也現身拍攝現場探班，為男友打氣。<br>黃曉明與百事另一代言人、台灣男星阮經天，當日在戶外拍攝新廣告，兩人穿上有中國元素的新派唐裝，而相信是探班的Baby，則以紅黑格子便裝、戴上冷帽和頸巾到場。</p><p>撒嬌扁扁嘴</p><p>Baby和黃曉明在片場上，傾偈講笑，黃曉明拿着百事逗她玩，Baby則撒嬌扁扁嘴，一對小情人當眾耍花槍。據了解，Baby其實也接拍了百事旗下另一品牌食品的廣告，與男友黃曉明為同一集團代言。Baby的經理人Kim昨日否認Baby靠黐黃曉明拍百事旗下廣告，她在電話中說：「冇啲咁嘅事，主要係個客鍾意Baby，黃生有咁多朋友，咁咪要介紹好多朋友。」<br>Baby昨日返了香港，與周慧敏在銅鑼灣出席首飾品牌Pandora活動。原定2時半的活動，Baby在3時半後才出現，她和公關各執一詞，公關堅稱Baby遲大到，Baby就說：「我嘅calltime係3點半，大家可以睇番rundown。」問到聖誕會送甚麼給黃曉明，Baby笑而不答，至於想收曉明甚麼禮物，她說：「有就好，冇都唔緊要，我都好驚提起佢，驚話我炒作。」</p><p>周慧敏遲到</p><p>同場周慧敏都遲了半小時有多，她即時解釋：「我知自己遲到，我喺利舞台坐車去名店坊，塞咗半個鐘頭，我喺車度好緊張，想換對平底鞋跑過嚟，但着住件晚裝又好怪。」她謂忙於籌備入行25周年演唱會，推卻不少工作，她說：「我驚30周年冇體力做，每次都當最後演唱會嚟做。」<br>採訪：R.AuYeung、FayeLam<br>攝影：ChenWaiOn</p></body></html>