<html><header><meta charset="utf-8"><title>窩輪摶擊：恒生上望138元　24543有值博率 - 俊樺</title></header><body><h1>窩輪摶擊：恒生上望138元　24543有值博率 - 俊樺</h1><p>前晚花旗股市反覆，道指曾升破11500關，但收市倒跌19點，不過保歷加通道頂有上移迹象，成交又增加，睇嚟會再向上試關。<br>港股跌穿23000關後，淡友繼續進攻，恒指再跌306點，報收22668，正向位處22506嘅100日線進發，呢個位會有好強嘅支持，好友料會力守呢一關，不過23000至23200已經成為短線阻力位，所以短線嘅反彈幅度唔算好吸引，中線就可以分批收集。<br>恒生C輪24543：恒生銀行（011）報收128.70元，升0.3%，股價早幾日有炒上勢頭，前日隨大市回落，力守20日線，噚日靠穩回升，短線有機會上破131.50元，推向138元，可以諗吓隻C輪24543。<br>隻輪現價1.05元，2011年3月1日到期，行使價120元，溢價1.4%，引伸波幅21.8%，槓桿率12.3倍（有效9.5倍），正股升上138元，24543有機見睇1.85元，升幅超過7成半，正股跌穿前日低位125元就沽咗隻輪。<br>俊樺</p></body></html>