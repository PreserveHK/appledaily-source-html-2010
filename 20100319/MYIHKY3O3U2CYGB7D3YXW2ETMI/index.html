<html><header><meta charset="utf-8"><title>廣州直擊否認花弗有第三者　鄭中基眼紅紅難捨阿Sa</title></header><body><h1>廣州直擊<br>否認花弗有第三者　鄭中基眼紅紅難捨阿Sa</h1><p>低調相戀六年的鄭中基和蔡卓妍（阿Sa），爆出已婚傳聞不久後，前日兩人竟忽然高調宣佈分手。昨日鄭中基一臉頹廢地現身廣州，為新片《越光寶盒》宣傳，全程表現憂鬱的他，提及與阿Sa分手是否感到可惜的話題時，即時感觸得眼紅紅，又否認分手原因是他太花弗。</p><p>鄭中基（Ronald）、方力申、鄧麗欣（Stephy）及梁詠琪等，昨日到廣州為新片《越光寶盒》宣傳，吸引數十名香港及內地傳媒到場採訪。由於現年38歲的Ronald和相戀六年的27歲蔡卓妍早前爆出已婚傳聞，前日兩人又忽然高調宣佈和平分手，並有默契地迴避已婚問題，加上Ronald日前接受訪問曾甜蜜談阿Sa，令人揣測兩人自爆分手的動機。</p><p>「唔想傷害佢同我」</p><p>昨日一臉頹廢的Ronald在活動開始前先接受香港傳媒訪問，有傳因為他花弗導致與阿Sa分手，問到兩人交往期間他有否花弗及第三者時，Ronald說：「呢個問題（指花弗）梗係唔係，你哋問番阿Sa，唔關第三者事，係大家覺得咁樣好啲。」又指與Angelababy的緋聞只屬電影宣傳。<br>Ronald昨日繼續迴避是否已於06年在洛杉磯結婚一事，被再三追問也不肯正面回應，只再次重申私人事不想講太多，以免有太多無謂揣測，他說：「唔想有咁多報道傷害佢同我，所以唔回應，就算答咗都揣測，總之分手係大家一致決定，已經分咗一段時間，係兩個人嘅私人事，唔想將兩個人嘅嘢擺上枱俾人解剖。」一直有問有答的Ronald，被問及與阿Sa分手是否感可惜時，他即沉默數秒，之後感觸得眼紅紅地表示多謝大家關心。<br>正式舉行記者會時，Ronald仍然顯得悶悶不樂及心不在焉，雙眼更滿佈紅筋，似乎仍受情傷所困，但他面對同場的孫儷時仍有講有笑。雖然Ronald表現合作，但他仍被內地傳媒圍攻，令他只能牽強微笑。</p><p>方力申被寸講大話</p><p>此外，同場的梁詠琪為Ronald和阿Sa分手感可惜，希望Ronald早日振作。反而與Ronald甚老友的方力申卻越講越亂，表示很少與Ronald談感情事，又謂連他與阿Sa拍拖也不知情，即時被身旁的導演劉鎮偉寸：「你真係好可愛，我太愛方力申呢個笑話，你講個大話都衰過人。」<br>採訪、攝影：曾小嘉</p></body></html>