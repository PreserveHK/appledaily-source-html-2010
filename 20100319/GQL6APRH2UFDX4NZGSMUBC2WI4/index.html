<html><header><meta charset="utf-8"><title>窩輪搏擊：工行想郁　吼21457 - 俊樺</title></header><body><h1>窩輪搏擊：工行想郁　吼21457 - 俊樺</h1><p>花旗股市前晚繼續上升，雖然升幅唔算大，不過市況就有啲轉變，之前道指表現比納指同標普500指數稍差，家好似執咗位，即係話道指好可能部署上試11000關。<br>港股噚日高開幾十點就冇力再上，俾條100日線阻住，但回吐幅度唔大，睇嚟要有新消息配合，大戶先會郁手試關。<br>工行C輪21457：工行（1398）昨收5.90元，升1個位。股價喺現水平已經反覆咗超過兩個禮拜，呢兩日想炒上嘅勢明顯咗，短線突破6.16元睇6.35元，可以諗吓隻C輪21457。<br>隻輪現價20.7仙，2010年7月28日到期，行使價6.50元，溢價13.6%，引伸波幅33.7%，有效槓桿8.7倍，正股升上6.35元，21457睇37.6仙，正股跌穿5.75元，就沽咗隻輪止蝕。<br>俊樺</p></body></html>