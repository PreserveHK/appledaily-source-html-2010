<html><header><meta charset="utf-8"><title>日做12小時如賣命　吃飯如廁無時間港龍空姐機場遊行抗議</title></header><body><h1>日做12小時如賣命　吃飯如廁無時間<br>港龍空姐機場遊行抗議</h1><p>【本報訊】航空業工潮一觸即發。近400名港龍航空的空勤人員昨罕有地於機場大堂遊行，抗議公司罔顧人手長期短缺，不斷加航班及新增服務，令空勤人員「無停手」地持續執勤逾12小時，上廁所及吃飯時間也被剝奪下，有空姐因此患上盲腸炎甚至尿道炎，並因頂更頻繁，嚴重打亂私人生活，「直情賣咗條命畀公司」。協會仍未與資方達成共識，不排除採取罷工等進一步行動，爭取改善待遇。</p><p>「3、4個人服務200人」</p><p>近400名港龍空勤人員昨午高舉「持續執勤、禍及客人」、「DragonAir、搾乾Air」、「冇得休息、對客無益」抗議牌，圍繞離境大堂內港龍櫃位遊行。港龍空勤人員協會主席潘芸妮表示，近月上海世博帶旺航空業，大大加重港龍約1,200空姐及空中少爺的負擔，令持續執勤三個航班，逾12小時的情況近期越來越多，「因為民航處指引最少畀空勤人員休息11.5小時，公司只係跟呢個最低要求」，加上公司也沒在每個航班預留足夠的休息、進食及如廁時間，長期在此情況工作，嚴重影響同事健康以至航空安全。<br>「3、4個人服務200人，飛去北京不足兩小時內要做四、五樣嘢，千手觀音都唔得啦」。入職三年的空姐蔡小姐說，乘客落機後她們仍要執拾，回航時又要預早準備，很多時冇時間如廁，令她患上尿道炎，而公司即使在一小時的短途航線也要逼她們賣免稅商品，她不滿地說：「飛福州30分鐘航程都要派餐、收餐，仲要賣免稅品，有冇當過我哋係人？」
</p><p>「冇時間食飯，有盲腸炎」</p><p>當了15年港龍空姐的梁小姐指摘公司從來冇關心員工，「10個煲7個蓋，個個都做到腰骨痛，我都因為工作嗰陣成日冇時間食飯，有盲腸炎」。空姐甘小姐稱，試過來回飛上海，回港後本以為可回家吃飯，卻突被要求再飛多一次上海，「即係要喺上海收工，喺嗰邊瞓一晚，再開工飛返嚟，打亂晒生活，我哋都有家人o架」。<br>港龍發言人指，航班延誤率近期異常飆升一倍多才令人手緊張，正常情況下現時人手安排已可應付日常航班延誤帶來的影響。10月將有70多名空勤人員加入，減輕負擔。公司會持開放態度，繼續與工會及員工溝通，聽取他們的意見及建議。</p><p>國泰機師空姐　力撐抗爭到底</p><p>【本報訊】港龍母公司國泰航空的空中服務員工會及機師協會人員昨到場聲援。現時國泰與港龍雖說「一國兩制」，但國泰工會代表擔心，一日執勤三個航班的情況會蔓延至國泰，「高層坐喺寫字樓，覺得港龍都得，理論上國泰都可行」，故會力撐港龍空勤人員協會抗爭到底。</p><p>「公司輸打贏要」</p><p>港龍空勤人員協會主席潘芸妮說，港龍與國泰空勤人員最大不同是退休年齡，前者為45歲，比後者早10年，極不公平，「國泰總公司話『一國兩制』，但係兩年前又話我哋要同國泰一樣，取消咗年終雙糧，咁即係輸打贏要」。<br>昨午與潘芸妮有商有量的國泰空中服務員工會主席黎玉嬋坦言，港龍空勤人員能夠一日辛苦地飛三個短航程，令她們也擔心公司也會不斷縮短國泰空勤人員的休息時間，「我哋長航程多，難啲實行，但有時由印度經曼谷回港都係要做成13個鐘，冇停手、冇休息，公司覺得港龍都得，理論上國泰都可行」。<br>國泰機師協會代表昨亦有到場，他強調空勤人員不是機械人，需要休息，更建議編更的高層人員們應自己嘗試連續天天執勤三個航班，感受員工辛酸，引來全場掌聲。</p></body></html>