<html><header><meta charset="utf-8"><title>高級視聽展2010　60萬3D投影任睇</title></header><body><h1>高級視聽展2010　60萬3D投影任睇</h1><p>書展、動漫後，高級視聽展又衝埋嚟，又係要大家花錢嘅時候！今年最大特色，係好多嘢都有得即場試聽試玩！其中最多人爭崩頭排隊嘅，係一部價值60萬3D投影機，雖然尺寸未必及得上戲院咁大，但顏色竟達荷李活導演鑑賞級，點可以唔睇！<br><br>記者：許福合<br>攝影：楊錦文<br>Model：Christie@PureModels</p><p>荷李活導演級</p><p>這套Barcon3D投影組合係由兩部RLM-W6投影機組合而成，價值約60萬，透過機身3DFilter，就可投射出3D立體影像；眼鏡方面，相當大眾化，只係使用鴨記都有售嘅偏光眼鏡，可以方便一大班朋友齊齊睇。<br>畫面立體感與新型3D電視相近，不過顏色漸變整體比較自然，明顯無一層層好硬嘅感覺。此外，RLM-W6還使用了P7色彩管理系統，顏色還原能力達荷李活導演級！相比一般平價3D投影機，RLM-W6強項在於立體畫面仍可保持6,000流明高亮度，對比度亦有番2,000：1，而解像度就有1,920×1,200，加上16bit運算速度，畫面亦甚為流暢。（S427舖）</p><p>iPad點唱機</p><p>iPad唔止可以睇書、玩Apps，變身點唱機你諗過未？英國出品嘅MeridianSooloosEnsemble音樂儲存機，內置1TB硬碟，可儲存高音質音樂，只要預先為iPad安裝專用App，就可透過網絡控制點播硬碟內音樂，App介面更會詳細顯示機內歌曲資料！（S428舖）</p><p>KEFConecpt喇叭</p><p>AV展都有Concept產品？真係同手機展睇齊喎！KEF展出了一對成個人咁高嘅KEFConceptBlade，採用具創意分體式設計，音場準確度特高，而低音動態表現亦會更好。（A01舖）</p><p>新機駕到！<br>SR7005首次曝光</p><p>8月尾先賣街嘅MarantzSR7005，搶先在場中展出，使用圓形顯示面板，有最新HDMI1.4及DLNA1.5網絡功能，支持DolbyTrueHD、DTS-HD高清解碼。<br>（C01舖）</p><p>合併式膽機</p><p>膽機仍然係發燒友最愛！UnisonResearchS9係一部全膽合併式膽機，可使用俄式SvetlanaSV572真空管，售價$70,800。（B01舖）</p><p>珠光寶器　靚周邊<br>24K包金拖板</p><p>唔想音源受干擾，這款G6024K包金拖板，發燒友一定唔買唔得，盛惠$1,500！（E10舖）</p><p>睇得喇叭線</p><p>喇叭線除咗聽得，仲要見得人！線長2.5米，造型玩珍珠鏈環環相扣，不過代價係8萬蚊！（G區）</p><p>木製耳機
</p><p>audio-technica這款ATH-W1000X耳筒殼使用美洲黑桃木製，音色特別柔和自然，入場記得試聽！（A06舖）</p><p>Show花絮</p><p>展覽資料</p><p>日期及時間：<br>8月7日10am-8pm<br>8月8日10am-6pm<br>地點：灣仔會議展覽中心<br>入場費：$60</p></body></html>