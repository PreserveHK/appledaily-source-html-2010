<html><header><meta charset="utf-8"><title>群星唱金曲　秋官聖鬥士舞劍華娃壞咪發火吐30年寃屈</title></header><body><h1>群星唱金曲　秋官聖鬥士舞劍<br>華娃壞咪發火吐30年寃屈</h1><p>黃霑前妻、資深歌手華娃前晚在紅館演出，似乎頭頭碰着黑，咪冇聲，踩裙襬又遇着播錯歌，令她當眾發脾氣怒罵音樂總監杜自持，後來她又趁機發難，指摘唱片公司從沒有為她的歌曲推出卡拉OK版本，好好火的華娃比穿上像聖鬥士星矢裝扮大俠的鄭少秋還要威武。</p><p>鄭少秋、汪明荃、仙杜拉及華娃等一班資深歌手前晚在紅館演出「金曲娛樂真經典演唱會」，當輪到華娃獻唱時，因錯漏百出令她當眾發難。首先是咪失靈沒有聲，回復正常後，她鎮定地獻唱一首輕快歌曲，還到處與觀眾握手，但邊行邊不停踩到自己的裙襬，未幾華娃忽然低罵：「哎吔，踩死我喇，踩死都未唱完呀。」</p><p>「淨我啲歌冇K版」</p><p>華娃的心情似乎已跌落谷底，未唱完該曲，竟說：「我要講嘢，唔唱住。」然後返回台中央，當眾怒罵音樂總監杜自持說：「我究竟唱幾首歌o架？唱三首歌o架嘛。你同我講sorry，你頭先好講啦。」觀眾大叫支持，華娃便對觀眾說：「我第一首應該係唱《董小宛》，諗住震撼你哋個心，點知震到我自己。」樂隊隨即奏起《董小宛》，讓華娃獻唱。<br>唱罷該曲後，仍然好火的華娃便開始炮轟娛樂唱片公司，她說：「我唔唱住，我要講嘢，未講完。我入咗呢間公司30幾年，個個啲歌都有卡拉OK版，就係我冇，我去唱K搵咗30幾年都冇，去到電台，啲人訪問我，點解冇啲VCD同DVD，30幾年我都唔知點解。」觀眾大笑，她便稍為紓緩情緒，再對觀眾說：「我今次守得雲開見月明喇，終於可以出DVD同VCD，出咗我同你哋去唱。我都好想同你哋握手，家自己暈陀陀一嚿雲咁。」她繼而獻唱第三首歌《芸娘》，觀眾拍手附和，她邊唱又踩到裙襬，即低語：「又踩死我喇。」</p><p>大合唱羅文金曲</p><p>壓軸演出的鄭少秋身穿閃銀盔甲，頭戴龍形頭盔，造型有點像聖鬥士星矢，他威武地獻唱多首電視劇主題曲，一派大俠氣勢，跳舞又耍劍，他又請來劍術高手李美慧與他耍劍及合唱。最後眾歌手身穿黑、白衣服上台向羅文致敬，合唱他的經典金曲，演唱會便告結束。<br>採訪：胡比　攝影：陳順禎</p></body></html>