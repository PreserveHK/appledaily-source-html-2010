<html><header><meta charset="utf-8"><title>懵然不知男友曾戀李玟婷婷怕傷心拒審安志杰</title></header><body><h1>懵然不知男友曾戀李玟<br>婷婷怕傷心拒審安志杰</h1><p>謝婷婷和男友安志杰拍拖以來，恩愛煙韌，近日卻驚爆安志杰原來曾和天后李玟有過一段情，更大受情傷。婷婷昨日出席活動時表示謹承母訓，從來不會過問男友的情史，以免自己心中有刺，她寧願活在當下，享受現在開心的戀情。</p><p>謝婷婷近期密密出席活動搵錢，昨日她又為美鑽品牌Forevermark在深灣遊艇會行騷。婷婷戴上一條由周大福打造、鑲有近4,000顆鑽石的頸鏈，壓軸為ShiningLight鑽飾設計大賽行騷，LisaS.則擔任大會司儀。</p><p>「聽完咪盞唔舒服」</p><p>頸鏈的靈感來自母親的愛，婷婷謂曾收過母親狄波拉傳給她的鑽飾，她說：「有一日同媽咪打邊爐，佢好casual咁，畀咗一對鑽石耳環我，話係留畀我嘅，都好開心，我會再留傳落去，呢個傳統真係好有意思，我都有問媽咪嘅婚紗，想將來結婚時着，可惜佢冇留低。」<br>提到男友安志杰，最近有消息指安志杰曾經和天后李玟有過一段情，分手後更大受情傷，直到遇上婷婷情傷才癒，婷婷說：「我冇聽過，我識佢嗰時，做朋友佢都好正常。」<br>那麼安志杰有否提過舊愛？婷婷說：「我冇問過，我哋最緊要係家嘅戀情，媽咪教落，唔好問呢啲，攞嚟辛苦，男女都會有自己過去，聽完咪盞自己唔舒服，總之家開心就得。」</p><p>LisaS.南非情意結</p><p>記者指婷婷是安志杰的感情醫生，她聽罷說：「佢都冇病過！」<br>LisaS.對南非有份特殊感情，不僅在當地有物業，和吳彥祖結婚也選擇在南非行禮，她早前為品牌再到南非探鑽礦、學切割鑽石，她覺得甚有趣。<br>採訪：JessicaNgan<br>攝影：ChenWaiOn</p></body></html>