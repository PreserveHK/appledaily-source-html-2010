<html><header><meta charset="utf-8"><title>上海馴馬　不要搏鬥</title></header><body><h1>上海馴馬　不要搏鬥</h1><p>在香港即使俾你揸架寶馬M3，都唔敢亂來，也膽怯於一部快相相機及一個交通警。有機會去上海F1國際賽車場一試M系極限，當然不能錯失，決心跟M3搏鬥，最後卻發現Neverfightwiththecar才是至理名言。<br><br>記者、攝影：許維雅<br>鳴謝：BMWHK（31299000）</p><p>攻彎湧起興奮</p><p>踏入年尾，眾車廠紛紛舉行TrackDay，一展旗下辣車級車系的實力。論性能，寶馬M系以400幾匹馬力的M3、500幾匹馬力的X5M及X6M出戰，夠晒力水讓你瘋狂一番。論場地，寶馬選擇了位於嘉定區、曾舉辦一級方程式賽事的上海國際賽車場作為訓練場地，戰意自然加倍提升。自問並非「賽車手」一族，亦不是好戰之士，但第一次踏足F1賽車場，都湧起一股興奮，於被公認為難度頗高的F1賽道上試玩M系，攻UTurn形及S形彎，專誠由德國慕尼黑請來的DrivingExperience教練Fritz教路，心情更興奮莫名。</p><p>入彎認四點</p><p>原來入彎要控制得好，一定要認清四點，制動點、入彎點、彎心及出彎點。當遇上轉向不足、軚環突然變輕的失控情況時，Fritz千叮萬囑：「Neverfightwiththecar！停止畀油，唔好再強行扭軚，望住你想去的方向。」知易行難，準備走入賽道的心情確實有點緊張。</p><p>SUV身手一樣敏捷</p><p>望見13架M系於賽道起點排出M字陣形，氣勢十足，大家分成兩條車龍出發，跟住教練領航的M3試圈，幾時收油入彎，教練到實，透過對講機提點，開始逐步慢慢摸清脾性強悍的M3底蘊，原來學習飆車所需要的專注，身心體力透支都幾大，整個提升技術的訓練，其實唔止齋跑圈咁單調！</p><p>LaunchControl起步</p><p>到下午，另一位教練帶領我哋換揸X5M及X6M，大玩LaunchControl賽車式起步，先按M再關掉DSC，左腳踏實迫力，右腳踩盡油門，直至錶板螢光幕出現賽車旗仔Icon，第一次感受到放迫力一刻所造出的彈射衝力，認真High到暈。</p><p>SLALOM繞障訓練</p><p>之後再進行SLALOM繞障訓練，力證車身較高的SUV一樣可以身手敏捷，貼住雪糕筒打8字，全因xDrive的四驅系統會自動分佈前驅的力量輸出，及因應不同情況去控制後驅的左右力量。</p><p>車主大嗌：好好玩！</p><p>今次同行還有一批買了M3的車主，完成Mexperience訓練課程有張證書，於M3繞障計時賽的冠軍得主更有獎盃一隻，代理夠晒細心。</p><p>Anonymous</p><p>呢個賽車場真係好好玩，所以最鍾意玩FullTrack兜圈部份。新一代M3同之前一代完全唔同晒，入彎操控真係拍得住林寶同拉利，好有驚喜。</p><p>Philip</p><p>平時真係無機會咁玩，同埋你玩完Track真係幫到你知道自己架車嘅極限去到邊。加上呢個場好吸引，絕對好玩，好有車手感覺。</p><p>後記：</p><p>由天光玩到黃昏，最後還要來一場M3繞障計時比賽，冠軍當然無我份，但今次馴馬記之旅的確令我對玩辣車有更深了解。</p></body></html>