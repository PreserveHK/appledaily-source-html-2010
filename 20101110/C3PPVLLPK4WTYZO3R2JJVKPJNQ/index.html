<html><header><meta charset="utf-8"><title>籃FUN籃解：熱火教練搵拳王行善</title></header><body><h1>籃FUN籃解：熱火教練搵拳王行善</h1><p>母親為菲律賓人嘅熱火教練史普利斯查（圖），對菲律賓依然感情深厚，周一仲同偶像、WBO嘅次輕量級菲律賓拳王曼尼帕奎奧（MannyPacquiao）達成協議，明年夏天去曼尼帕奎奧嘅出生地Bukidnon舉辦活動，向孩子們推廣體育同健康嘅生活方式。不過較為可惜嘅係，曼尼帕奎奧原來唔係熱火嘅fans，仲要係熱火宿敵塞爾特人嘅忠實fans呢！</p></body></html>