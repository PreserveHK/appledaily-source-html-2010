<html><header><meta charset="utf-8"><title>中環在線：王維基度定好橋打電視戰 - 李華華</title></header><body><h1>中環在線：王維基度定好橋打電視戰 - 李華華</h1><p>城市電訊（1137）全年業績放榜，雖然主席王維基（圖）講咗N次已經放手畀管理團隊搞，但每次只要有佢喺度，大家嘅眼球仍然離唔開佢！華華循例同佢八一吓公事，事關年尾將至，免費電視隨時開戰，這邊廂「K寶」萬事俱備獨欠個牌，那邊廂「現在」李公子大放銀彈埋緊班，老王有咩橋呢？佢話一向都係要做啲人哋無嘅嘢，但佢唔會爆響口住……well，老王挑戰咗8號仔咁多年，就好似矮仔打高佬咁，但你又咪理佢，打吓打吓兩個嘅距離越嚟越近，講到股價咩，城電仲好耐之前已經係8號仔嘅double……免費電視嘛，不妨睇吓老王有咩「正橋」！<br>李華華</p></body></html>