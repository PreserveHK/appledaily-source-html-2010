<html><header><meta charset="utf-8"><title>CentralWalk：泛民赴挪威　中央狂收風 - 單仁</title></header><body><h1>CentralWalk：泛民赴挪威　中央狂收風 - 單仁</h1><p>香港獲邀出席諾貝爾和平獎頒獎禮的泛民主派人士，今晚啟程飛往奧斯陸，預計抵埗後立即參加當地聲援劉曉波以及抗議中共打壓內地民運和維權人士的活動，香港泛民主派人士極可能是唯一在中國領土居住、能出席頒獎禮的中國人。雖然就算給香港政府天大的膽子，也不敢效法北京禁止異見人士出境，但據聞阿爺對這些泛民成員到奧斯陸搞甚麼仍然相當不放心，早已派人來港收料。有泛民中人更擔心，阿爺會針對他們在挪威舉行抗議活動「搞破壞」。</p><p>似想部署行動反制</p><p>有泛民中人透露，支聯會確定何俊仁及李卓人獲邀出席劉曉波頒獎禮後，即有內地「中間人」來港，打探他們去奧斯陸的詳情，「係咁問佢哋為乜要去、有乜目的、見乜嘢人、會講乜嘢、會搞乜抗議行動」。該泛民中人覺得，那些中間人不似警告他們不要去挪威，反而更似收集他們行動的消息，以便在挪威部署行動反制。<br>李卓人對單仁說，「我諗佢哋應該知勸都係冇用」，反而對他們在挪威行動「問長問短」，似乎擔心他們會搞甚麼秘密行動，弄得李卓人啼笑皆非，「我都同佢哋講冇乜好講，我哋去到奧斯陸搞乜嘢、有乜活動一早見晒報紙，佢哋唔使問我，買份報紙睇晒喇」。</p><p>組織華僑反宣傳戰</p><p>另一名泛民中人笑稱，中間人如此緊張，全因要向上滙報，讓奧斯陸的中國大使館官員可以針對這些行動「搞破壞」，「佢哋要做好準備，阻止當地華僑、中國留學生，又或與阿爺友好嘅當地社會人士同政客出席呢類活動，等你哋搞唔大，若果走漏一單活動冇做嘢，駐外官員要孭鑊o架」。<br>那些駐外官員也要組織華僑及中國留學生進行反宣傳戰，「好似要搞吓行動，抗議諾貝爾委員會干涉中國內政，甚至喺你哋示威隊伍對面另搞一檔唱對台，再乘機搞到兩班人衝突」。所以泛民中人已有心理準備，阿爺隨時會對他們的示威活動搞破壞。</p></body></html>