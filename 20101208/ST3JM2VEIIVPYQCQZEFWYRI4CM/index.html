<html><header><meta charset="utf-8"><title>LGE720　b.wing過聖誕</title></header><body><h1>LGE720　b.wing過聖誕</h1><p>齋玩AndroidOS？已唔再係新鮮事！新返LGE720就話要結合潮界力量，同藝術家b.wing大玩Crossover，推出多款聖誕主題Wallpaper同Icon造型。究竟A仔搭上綠色Android機械人，會唔會人見人愛、車見車載？咁就因人而異喇！<br><br>記者：陳國輝<br>攝影：譚盈傑<br>Model：Boo@Zmodel</p><p>Wallpaper×Icon晒冷</p><p>買返屋企，你可能會問：「點解無b.wingWallpaper？」唔係坤你，亦的確免費，但留意係今個月15號開始先有得單撈。莫講話Fans，連筆者試機當日都未能親睹，所以要留番各位自行判斷！<br>據官方所講，呢次b.wingUI內容都幾豐富，除咗兩款Wallpaper，另備有16個唔同Icon，包括Phonebook、Video、Camera、Email、Clock以及FM等等；當然！唔係人人都冧「A仔」嘅，計我話，更吸引反而係機殼用嘅物料，以往勁吸汗又印滿指紋嘅鋼琴黑，今回改行玻璃面，抵讚！</p><p>DetailsSnap</p><p>戲院位置隨叫隨到</p><p>唔講外形，E720都有好多賣點。身為Android2.2智能手機，已內置多款Apps任玩任單撈，常餐包括YouTube、facebook同twitter；另有由LG自行開發嘅《LG電影快訊》，佢唔單止提供已上畫電影資料，仲有播映日期、時間以及座位資料等俾你參考，連戲院位置都連結到GoogleMaps，一Click搵到晒！不過，E720採用600MHz處理器，整體運行速度較一般，間唔中會遇到些少窒格情況。</p><p>試相</p><p>Profile
</p><p>系統：Android2.2<br>處理器：600MHz<br>記憶體：512MBROM/<br>512MBRAM<br>制式：WCDMA/GSM四頻<br>體積：112.5×57.9×12.9mm<br>重量：約132g<br>屏幕：3.2"（HVGA）<br>通話時間：300（2G）/330（3G）分鐘<br>主要功能：500萬像素相機、手寫識別、QWERTY鍵盤、Wi-Fi、支援microSD、FM收音機<br>查詢：LG（35437777）</p></body></html>