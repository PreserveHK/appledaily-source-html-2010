<html><header><meta charset="utf-8"><title>莫小看麻痹 - 鄧達智</title></header><body><h1>莫小看麻痹 - 鄧達智</h1><p>騎單車久了，偶現手指麻痹，隨便上下擺動Fing數十下又回復正常，以為俯衝前身將力壓到手指造成，不為意。<br>朋友，尤其女性常或抱怨睡至半夜，突醒，其中一隻手被壓，麻木好一回才告鬆軟。<br>工作時間長，肌肉緊張從後頸到肩膀上頭落眼……一直痛下去，不少人痛至徹夜難眠，從事設計、寫作、電腦者猶甚。十多年來電腦遊戲愈出愈勁，遊戲機愈變愈袖珍須將頭頸縮在一起遷就小小方盒情況愈甚，以上各痛出現在年青人身上愈見普遍，甚至未上中學小學生。<br>遇上相同情況你會如何？<br>大多不理。<br>減少工作？不可能。<br>能抽時間做些伸張肢體肌肉的運動如游泳、瑜伽、氣功、太極……者極少。你以為七老八十咩？一般會這樣回應。<br>大不了過深圳找個盲人師傅做個推拿，絡幾下頭頸，如是者十年八年又過，以自己體內潛能暗中自然療法又撐一段日子，不要以為自己是超人，可撐體內長久平衡。一天，頸肩劇痛，然後手腳開始麻痹，醫生可能建議閣下照幾張X光片，發現頸椎位置偏側又或腰椎其中一或幾節移位……吃點藥或做十數天物理治療，好運的又似回復正常。<br>好運的往往是最不好運的；因為脊椎某節甚或某幾節的問題得到表面舒緩而推向更沉的深淵，得過且過直至重創。不少人腰椎問題導致腰痛、雙腿麻痹甚至癱瘓走不了路。以為老人才出現這項問題？老同學的女兒在英國剛上大一，夏天回港發現腰痛，再擱一天起不了牀，身為父母惶恐可知，兩天撲了五個專科醫生，最迅速時間定槌開刀做手術，兩天後出院，至今吉人天相，世侄女平平安安亦小心翼翼腰部健康回到學堂。<br>她是好運的一伙，問題症狀出現得早，遇上高手治療回復健康，但另外一些人呢？</p></body></html>