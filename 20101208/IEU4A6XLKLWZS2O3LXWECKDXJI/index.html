<html><header><meta charset="utf-8"><title>蒸形豆腐　一羮一琵琶</title></header><body><h1>蒸形豆腐　一羮一琵琶</h1><p>別小看細細件的琵琶豆腐，食落口感之所以豐富，皆因有齊豆腐蝦膠叉燒葱花等材料，攪勻後逐一用湯匙舀出做成琵琶形，蒸完再煎，煎完再埋芡，少啲功夫都唔得。李師傅仲教路撈豆腐時，生粉份量一定要控制得宜，落太多粉會令豆腐死實，但若唔夠粉又易令豆腐煎散，認真難服侍。<br><br>記者：趙珮倩<br>攝影：譚盈傑<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=1166946<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>李耀鵬<br>（香港逸東「智」酒店逸東軒廚師）<br><br>入行二十年，擅長烹調各式粵菜，對海鮮尤其喜歡，着重以新鮮的材料入饌，配搭出新穎的菜式。</p><p>煮題　簡易入冬菜<br>豆腐直接落鑊煎</p><p>琵琶豆腐可省去蒸煮過程，直接落鑊煎，不過煎時要小心，否則很易將豆腐煎爛。</p><p>臘味先炒</p><p>將臘味下白鑊略炒，不但可以炒出臘味崧香味，更可以逼出多餘油份。</p><p>羊扒拍鬆</p><p>如果想羊扒更鬆軟，醃前可用刀背輕輕在羊扒上拍一拍，煮出來便不會韌。</p><p>竹笙琵琶豆腐</p><p>00hr30min<br>製作難度：★★★☆☆<br>份量：6件<br><br>竹笙具清心潤肺功效，於乾燥的冬天日子進食，就最適合不過。</p><p>材料</p><p>竹笙/小棠菜（去葉）各6條、布包豆腐2件、叉燒50克、蝦膠70克、葱花/芫荽碎各適量、雞蛋1隻<br><br>調味料：雞粉/鹽/糖各1/2茶匙、生粉1湯匙<br><br>小棠菜調味：雞粉/鹽/糖各1/4茶匙、油少許<br><br>芡汁調味：雞湯100毫升、雞粉/鹽/糖各1/4茶匙、生粉水適量</p><p>做法</p><p>1.將叉燒切粒後，與豆腐、蝦膠、葱花、芫荽碎、雞蛋拌勻，下雞粉、糖、鹽拌勻後再下生粉撈至完全混和且呈滑身。<br><br>2.用湯匙將混合好的豆腐分成小份，以大火隔水蒸4分鐘，盛起備用。<br><br>3.燒滾水，下雞粉、糖、鹽和少許油，下小棠菜灼熟取出，再下竹笙汆水取出備用。<br><br>4.開大火燒熱鑊下油，將蒸好的豆腐煎至兩面金黃色上碟，放上小棠菜伴碟。<br><br>5.最後煮芡汁，燒熱鑊加入雞湯、雞粉、糖、鹽調味，放竹笙略煮，最後以生粉水埋芡，淋上琵琶豆腐即成。</p><p>七味鹽燒羊扒</p><p>00hr30min<br>製作難度：★★★☆☆<br>份量：4人<br><br>冬天又點少得食羊呢？師傅將煎好的羊扒加入煙肉粒及炸蒜茸一併兜勻，勁惹味。</p><p>材料</p><p>羊扒500克、煙肉50克、炸蒜茸3湯匙、紅椒粒/蒜茸/葱粒各1湯匙、七味粉1/2湯匙、蒜鹽1/2湯匙<br><br>醃料：西芹粒/乾葱粒/芫荽碎各少許、蒜茸1湯匙、雞粉/糖1/2各茶匙、醬油1湯匙、生粉2湯匙</p><p>做法</p><p>1.先將羊扒兩邊輕輕以刀背拍鬆，再放入西芹粒、乾葱粒、芫荽碎、蒜茸、雞粉、糖、醬油、生粉拌勻同醃10分鐘。<br><br>2.將煙肉切粒，燒熱鑊下油，下煙肉炒熟盛起。<br><br>3.開大火燒熱鑊，落油，調細火再把醃好的羊扒輕煎約6至7分鐘至兩邊金黃色盛起備用。<br><br>4.另燒熱鑊下油，蒜茸、紅椒粒、煙肉粒、葱粒、羊扒，最後下炸蒜茸、七味粉、蒜鹽兜勻即成。</p><p>臘味崧生菜包</p><p>00hr30min<br>製作難度：★★★☆☆<br>份量：6件<br><br>將泰式生菜包以中式臘味作材料，味道清新，一點也不覺膩﹗</p><p>材料</p><p>臘腸45克、膶腸60克、臘肉80克、西芹120克、馬蹄肉（去皮）80克、冬菇2隻、蒜茸1茶匙、生菜（剪成圓形）6塊　<br><br>調味料：雞粉/糖各1/2茶匙、蠔油/老抽各1茶匙</p><p>做法</p><p>1.將臘腸、膶腸、臘肉一齊以大火隔水蒸5至10分鐘，取出切粒備用。<br><br>2.將西芹、馬蹄肉、冬菇分別切粒備用。<br><br>3.燒熱白鑊，放臘味粒炒香，盛起備用。<br><br>4.開中火燒熱鑊下油，爆香蒜茸、下冬菇粒、馬蹄粒、西芹粒略炒後，將臘味回鑊炒勻，下雞粉、糖、蠔油、老抽炒勻盛起。<br><br>5.將生菜放上碟，放上適量的臘味即成。</p><p>芋茸油鴨片焗菠菜</p><p>00hr40min<br>製作難度：★★★★☆<br>份量：4人<br><br>芋茸好綿滑，完全吸收油鴨片的精華，用來送飯一流。</p><p>材料</p><p>油鴨髀1隻、菠菜410克　<br><br>菠菜調味：雞粉/鹽/糖各1/2茶匙　<br><br>芋頭汁料：芋頭250克、雞粉/鹽各1/4茶匙、糖1/2茶匙、雞湯100毫升、椰汁/花奶各45毫升、牛油10克</p><p>做法</p><p>1.將芋頭切薄片，蒸10分鐘，放入攪拌機，下雞湯打成芋茸。<br><br>2.開大火燒滾水，放入油鴨髀隔水蒸5分鐘，然後去骨切片備用。<br><br>3.另開大火燒滾水，下雞粉、鹽、糖，放菠菜烚熟，撈起隔乾水份，鋪上碟備用。<br><br>4.將油鴨片鋪於菜面。<br><br>5.開中火燒熱鑊下牛油、芋茸煮勻，加入雞粉、糖、鹽、椰汁、花奶煮勻，淋在油鴨片面，放入預熱200℃焗爐焗5至6分鐘即成。</p><p>煮芋茸時加牛油，焗完出來會更香。</p></body></html>