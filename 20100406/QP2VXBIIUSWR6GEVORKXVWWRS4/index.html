<html><header><meta charset="utf-8"><title>信徒心聲「早買早享受」　買家讚夠大夠快</title></header><body><h1>信徒心聲<br>「早買早享受」　買家讚夠大夠快</h1><p>「早買早享受，遲買平幾嚿」，以高出原價近一倍價錢購入水貨iPad，除了要快人一步，最重要還是要夠潮。昨晨11時即到水貨店購入心頭好的鄧先生，表示因工作需要購入iPad，但他亦笑指新玩意外形「又靚又潮」，「行出街用一定多人望，一陣我攞佢走都唔會用袋，就咁攞住出去！」<br>從事網上投注及保安工作的鄧先生是蘋果產品支持者，10年來mac機、iPod、iPhone已一一擁有，平日多使用iPhone為客戶服務，但畫面太細成為致命傷，「用iPhone睇住個閉路電視畫面，快就夠快，但係畫面唔清楚，家吓個mon（屏幕）就夠晒照！」他笑言，所有買水貨的用家或多或少都有炫耀心態，「坐喺茶餐廳或者地鐵用，你話幾多人會望住你。」</p><p>中六生買不起等跌價</p><p>另一位蘋果忠實支持者陳先生，家中擁有四部iPhone，「2G、3G、3GS水貨同行貨，蘋果嘅嘢我就鍾意。」他上月已經訂了iPad，昨日收到電話通知即到店取貨，試用時已愛不釋手，對新玩具讚得天上有地下無，「部機好輕，上網好快，話反光但係我又唔覺，瞓喺床度用佢睇報紙新聞真係一流。」<br>不過，並非所有蘋果信徒都會支持iPad，中一起已使用蘋果產品的中六生劉同學認為，iPad仍然存在不少缺點，「價錢偏高，當佢係電子書又太重，當佢做netbook又唔夠功能……好似佢冇得開個folder（檔案夾）去擺唔同檔案，咁你做緊幾百個文件嗰陣就會好煩。」他自稱冇能力購買iPad，起碼要跌價至四、五千元才會考慮購買。<br>本報記者</p></body></html>