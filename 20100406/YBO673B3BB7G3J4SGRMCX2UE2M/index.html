<html><header><meta charset="utf-8"><title>百Bra爭鳴</title></header><body><h1>百Bra爭鳴</h1><p>一田百貨最為人所共知的，必是「大割引」時大家搶篋搶奶粉的瘋狂情況。不過今次它並非推出減價行動，只是走過內衣部時，被它各式品牌搶去視線。你知啦，百貨公司最大優勢是集百家大成，百幾個bra款，試到你怕怕！<br><br>記者︰吳美美　<br>攝影︰陳陶鈞<br>Model︰CarolYeung@Starzpeople<br>Hair︰Steven　<br>Wardrobe︰I.T　<br>Makeup︰WillOr</p><p>獨家日牌價錢吸引</p><p>如上述所言，百貨公司最大優勢就是集百家品牌之大成，例如bra牌今期就集合咗五大brabrand，如Triumph、EmbryForm、Wacoal、sloggi和unenanacool，畀你一站式揀晒。各牌當中，最值得推介係佢哋獨家入口的日本牌Poesie及PureLips。無辦法，日牌的顏色特別討好，如淡黃、粉綠、桃紅、粉紅，搭上波點、心形再綴上喱士，基本上集合了各大少女愛好之所長！不過戴上之後又另計，就模特兒戴出來的效果，以胸形與周邊肉地論，似乎未算做得好fit身，但價錢與款式就是最為吸引。</p><p>潮的媚的皆有之</p><p>講番耳熟能詳的品牌，若繼續以款式論Bra，Wacoal的雙色混搭算是不錯，能完全緊貼潮流Mix&amp;Match之趨勢，用可愛的粉綠喱士襯底搭上貴族寶藍玫瑰花圖案，效果突出有睇頭，總好過經常出現的粉紅綴喱士，有點兒悶呢！<br>不能要求每個女士都愛花巧，總有人愛subtle不造作。首推sloggi啡色藤織紋綴白色喱士系列，暗暗地有點日本簡約設計風格，應是藤織紋所帶來的效果。最緊要是設計中綴上了白色喱士，即時增添了女士的嫵媚元素。</p><p>一田百貨（26941111）<br>沙田新城市廣場三期2樓</p></body></html>