<html><header><meta charset="utf-8"><title>華仔搞喊謝安琪</title></header><body><h1>華仔搞喊謝安琪</h1><p>劉德華前晚聖誕夜繼續在紅館開個唱，請來謝安琪（Kay）擔任嘉賓，他介紹Kay出場時說：「我睇住佢出道、結婚同生仔，有次佢啱啱生完仔，拖住肥胖身軀睇我首映，佢話唔想fans忘記佢，於是佢積極減肥復出。」屬華仔歌迷會會員的Kay聽得眼濕濕，又謂要代表華仔天地唱《明星》送偶像，華仔說：「喊唔緊要，最緊要係為快樂而喊。」</p><p>賀葉德嫻牛一</p><p>前日適逢葉德嫻生日，華仔綵排時要求樂隊奏生日歌，然後他捧出蛋糕給哎吔媽咪驚喜，到正式演出安哥部份，華仔又在台上說：「請大家畀我三分鐘安靜，我有啲重要說話講，今晚我好錫嘅女人在場，今日係佢生日。」全場起哄後，華仔對坐在嘉賓席的葉德嫻說：「MamaILoveYou！」坐在葉德嫻身旁的容祖兒即擁抱壽星婆。前晚華仔大唱聖誕歌，歌迷興奮得要兩度安哥才肯離場，結果個唱超時15分鐘。<br>撰文：丁寧</p></body></html>