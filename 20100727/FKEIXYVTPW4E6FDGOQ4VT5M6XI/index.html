<html><header><meta charset="utf-8"><title>願下世變o靚模再拍寫真舒淇：佢哋靚索正</title></header><body><h1>願下世變o靚模再拍寫真<br>舒淇：佢哋靚索正</h1><p>舒淇以拍攝超性感寫真入行，成績發展有目共睹。對於不少o靚模挑戰性感尺度拍寫真，舒淇昨日力撐「靚、索、正」三字，她大讚Angelababy是美人魚、周秀娜（Chrissie）健康性感，令人有遐想。記者問她會否有意再拍寫真，她即說：「想影，不過要等下世了。」</p><p>舒淇也加入電玩大軍，昨日她在海港城宣傳以自己為肖像的onlinegame遊戲網站goyeah.com。以拍攝性感寫真入行的舒淇，對於一眾o靚模在暑期紛紛以性感寫真出擊，她再次力撐說：「佢哋靚、索、正呀，自己個個o靚模都睇過，唔同人唔同味道，Baby喺寫真成條美人魚，Chrissie健康，令人有遐想。」</p><p>自稱冇條件拍</p><p>有男記者指周秀娜在寫真中有食腸等構圖，舒淇即反問說：「你唔食咩。」對於o靚模被指意淫，她說：「如果覺得咁，係咁，如果覺得靚咪靚。」記者問她會否有意思再拍寫真，她說：「想吓，下世啦，因為下一世先可以變番o靚模，冇咁嘅條件。」<br>此外，舒淇透露將於月底到三亞開拍電影《非誠勿擾2》，她謂續集中對白場口多了很多，她笑說：「我講廣東話唔得，普通話又唔得，導演要求北方腔多啲，幾難，我上一次試過一句對白要拍20、30次，最難要keep住情緒，就算呢個年紀冇人話都好瘀，所以會專業記熟對白。」</p><p>新片加國參展</p><p>而舒淇與甄子丹主演的新片《精武風雲．陳真》除了成為9月威尼斯電影節開幕禮當日播放的電影，昨日又有喜訊，就是成為多倫多國際電影節特別推薦電影，舒淇謂已向《非誠勿擾2》導演馮小剛請假4天到威尼斯。<br>採訪：R.AuYeung<br>攝影：ChanChiLam</p></body></html>