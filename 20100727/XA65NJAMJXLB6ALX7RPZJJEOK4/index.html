<html><header><meta charset="utf-8"><title>君如自嘲騷地平線</title></header><body><h1>君如自嘲騷地平線</h1><p>吳君如昨日一身低胸打扮現身銅鑼灣時代廣場，出席代言的護膚品牌CosmeDecorte專櫃開幕，問她為何騷事業線，是否與o靚模抗衡？她笑說：「冇呀，乜線，考起我，我係地平線。」記者大讚她有3D感覺，她說：「出嚟唔可以啦，自己太老，留番畀啲青春貌美。」</p><p>避談嘉玲親密照</p><p>問到好友劉嘉玲與內地富商有親密照，君如說：「想我點答，唔可以代當事人答。」問她已有家室會否避忌，她說：「唔會，一樣會戲假情真，我真係好鍾意古天樂，Peter（老公陳可辛）都冇詐型好放心，我都會同華哥（任達華）出嚟食飯，之後都會goodbyekiss。」君如透露剛與囡囡到上海探陳可辛班，問她何時再造人，她笑笑口：「冇時間啦，佢8月去雲南拍戲，到時怕唔夠氧氣。」<br>採訪、攝影：WanManChi</p></body></html>