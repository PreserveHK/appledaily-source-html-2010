<html><header><meta charset="utf-8"><title>祖兒骨精秘藏技師</title></header><body><h1>祖兒骨精秘藏技師</h1><p>容祖兒（Joey）昨日於圓方HMV為其新碟舉行簽名會，現場派出300個籌，其中更有一名坐輪椅的fans到場支持。近日忙於拍攝MV及宣傳新碟的Joey，笑言為獎勵自己的辛勞，故決定去找上門按摩：「自己好鍾意揼骨，但怕會傷腰，所以好耐冇按過，呢排個人好攰，所以決定畀自己揼個骨。」Joey指該按摩技師已為她按摩多年，故不擔心會有私隱外洩的問題，她又指對方難預約，故不會將此技師介紹給其他朋友。</p><p>擬問候志雲</p><p>說到陳志雲被正式起訴一事，祖兒就指有意傳短訊問候對方：「佢仲喺無綫工作時都好照顧我，不過呢段時間都知佢會好困擾，所以畀佢靜吓，我會send短訊問候佢。」<br>採訪、攝影：譚倩宜</p></body></html>