<html><header><meta charset="utf-8"><title>西甲重心：驚前鋒腳風唔順　博皇馬小勝皇蘇 - 牽牛</title></header><body><h1>西甲重心：驚前鋒腳風唔順　博皇馬小勝皇蘇 - 牽牛</h1><p>02/03西甲球季鬥至最後直路才分出勝負的皇家蘇斯達及皇家馬德里，周六再度於重逢；論整體質素皇馬當然遠勝，但以摩連奴穩陣為先，加上基斯坦奴朗拿度（C朗）、希古恩等腳風一般，敲皇馬小勝取「讓球主客和」「和局」。（球賽編號：星期六80；now632及660台明日4:00am直播）<br>牽牛</p><p>皇蘇與皇馬02/03球季在西甲鬥得十分燦爛，皇馬最後一戰主場贏波，確保以2分優勢壓過皇蘇奪標（見另文）；及後皇蘇因過度擴張而陷入財困，至06/07球季降班，闊別4季終於重返西甲，今仗更面對「昔日仇人」。</p><p>皇蘇缺兩尖刀難破關</p><p>當然以兩軍財力及級數，實在差天共地，不過皇蘇升班後表現平穩，2戰取得4分，新加盟前鋒達蒙度，更於上仗開齋。不過當年亞軍功臣之一、今季回流的前鋒荷西巴洛蘭迪，雖然賽前極希望上陣，但料仍因傷缺陣，連同另一前鋒伊法蘭亦未復出，單靠達蒙度一人，更難攻破皇馬大門。<br>皇馬前仗主場1:0小勝奧沙辛拿，取得聯賽首勝，周中歐聯亦以2:0擊敗阿積士，3場正式比賽均沒有失球，貫徹新教練摩連奴風格；而會方亦已拒絕葡萄牙足總邀請，摩連奴出任10月初國家隊短期教練的要求。</p><p>希古恩迪馬利亞腳風差</p><p>平心而論，皇馬也不是主守風格，上仗對阿積士，就全場錄得35次射門，只是迪馬利亞把握力差，希古恩只要回復腳風，又豈止入一球。傷兵方面，皇馬有後衞沙治奧拉莫斯可復出，而卡卡、加雷、加高等繼續缺陣，今仗中前場基本人腳不會大變，恐又出現圍攻但入球不多場面。<br>兩軍對上一季交手是06/07球季，皇馬作客以2:1小勝對手，以球隊近期風格，可追3.55倍「和局」。</p><p>星期六80</p><p>皇家蘇斯達vs皇家馬德里<br>半全場：和/客<br>盤口：皇家蘇斯達[+1]<br>讓球主客和：D和局<br>0:1</p></body></html>