<html><header><meta charset="utf-8"><title>吳卓羲萬元阿媽</title></header><body><h1>吳卓羲萬元阿媽</h1><p>吳卓羲（阿Ron）昨日於將軍澳出席「親親媽咪暖愛心」活動，問到母親節如何慶祝，他說：「會同佢去shopping同食飯，都預咗五位數字畀佢買嘢。」至於母親可有催促他交女友，他說：「佢會叫我專心工作先，唔好搞咁多嘢。」阿Ron表示目前積極儲錢，希望可以未來兩、三年內榮升業主。</p></body></html>