<html><header><meta charset="utf-8"><title>關仁隱事：「燒飯王」借錢冇回頭 - 關仁</title></header><body><h1>關仁隱事：「燒飯王」借錢冇回頭 - 關仁</h1><p>「燒飯王」近年活躍影圈，仲話要去大西洋發展，積極再戰江湖。不過，關仁都好奇怪，之前嗰幾年佢人間蒸發嗰陣究竟搞邊科。聽啲老友講，早幾年燒飯王周身唔掂，四圍問人借錢周轉，每次同人借幾千至幾萬蚊咁，借借埋埋都唔少嘢。之但係，燒飯王借完之後就好似劉備借荊州一去冇回頭，搞到神憎鬼厭，以前班老友同佢完全斷絕來往。<br>Textby關仁</p></body></html>