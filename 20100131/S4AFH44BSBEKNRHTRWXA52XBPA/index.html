<html><header><meta charset="utf-8"><title>基仔爆Kubi遭扣留</title></header><body><h1>基仔爆Kubi遭扣留</h1><p>古巨基前晚在將軍澳電視廣播城錄影《全城響應助更生》，他謂與其漫畫公仔Kubi於長沙出席動漫節活動，才剛回港，他說：「我唱歌，佢跳舞囉！」他透露Kubi演出沒有酬勞，有指這等同白做，基仔說：「有乜所謂，佢係小朋友，內地推廣原創動漫人。」<br>基仔謂預早一日以木箱將Kubi寄到會場，怎料被海關扣留了一日，被問到Kubi有否驚到喊？基仔笑說：「佢出嚟時個嘴仲係笑住，好開心。不過返嚟時我哋用帆布袋裝住佢，就安全到埗。」<br>Kubi在內地也頗有知名度，會否與劉德華的Andox比拼？基仔說：「大家一齊支持中國原創公仔啦，Kubi都未同過Andox同場，有機會可以玩吓。」<br>採訪：王崇穎<br>攝影：陳順禎</p></body></html>