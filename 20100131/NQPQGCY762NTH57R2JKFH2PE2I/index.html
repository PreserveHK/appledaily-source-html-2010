<html><header><meta charset="utf-8"><title>關仁隱事：「生米」愛主唔愛錢 - 關仁</title></header><body><h1>關仁隱事：「生米」愛主唔愛錢 - 關仁</h1><p>「生米」信教回歸之後，不但脾氣人品好咗，唱得好賣得飛，仲更加人見人愛，當然都唔少品牌向佢招手。</p><p>推job會弟兄</p><p>不過，今時今日，生米生命中真係以神最為重要，關仁聽過有次有名牌請生米出席活動，生米都答應咗會出席，點知臨到活動前一日，生米知道當晚教友有活動，就即時推咗名牌嘅job，寧願去同神及弟兄傾偈食飯，絕對唔放6位數字酬金在眼內。<br>雖然啲公關同助手都猛生米，但佢堅持食飯第一，好彩早通知，名牌都搵到其他明星撐場。錢從來唔係萬能，今時今日嘅生米將快樂同信仰放喺第一位，關仁都覺得有寄託總比胡思亂想好得多。<br>Textby關仁</p></body></html>