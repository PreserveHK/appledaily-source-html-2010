<html><header><meta charset="utf-8"><title>中環在線：最具影響力囚犯　黃光裕晉五強 - 李華華</title></header><body><h1>中環在線：最具影響力囚犯　黃光裕晉五強 - 李華華</h1><p>坐監除咗可以繼續呼風喚雨，原來仲可以「得獎」！美國雜誌《ForeignPolicy》前排搞咗個評選，揀出全球最具影響力嘅5個囚犯，佢就係呢排曝光率媲美o靚模嘅國美（493）大股東黃光裕喇。至於其他4位得到呢項「殊榮」嘅，分別係緬甸反對派領袖昂山素姬、策劃911恐怖襲擊嘅恐怖分子拉赫曼、成日開火鬧總理普京嘅俄羅斯石油大亨霍多爾科夫斯基，同埋巴勒斯坦武裝組織「哈馬斯」嘅領袖巴爾古提！<br>至於黃總憑咩得獎？計華華話，鬼佬係應該見到黃總早排獄中發功，隔空投票想趕貝恩投資出國美董事會，近排又喺獄中發聲話要炒埋公司主席陳曉，話咁易就搞到國美公司上上下下倒瀉籮蟹囉！</p></body></html>