<html><header><meta charset="utf-8"><title>美食博覽：送大鮑3,000狂搶日本海產</title></header><body><h1>美食博覽：送大鮑3,000狂搶日本海產</h1><p>睇完$1海鮮餐，不如轉戰美食博覽現場，場內仍然以$1賣海鮮最多人排隊，優質堂於昨天限售10隻的$1北海道幻之蟹，一開門即排滿人龍，不消1分鐘賣清！不過佢每日都有$1限定精選，大家放心！<br>場內還有不少攤位推出熟食，好似免費送3,000隻溏心鮑魚的安記，亦都係一開場就派清100個籌，其餘名額將於博覽期間不定時派發，真係要睇彩數！<br><br>記者︰黃家欣<br>攝影︰王文忠、黃家欣</p><p>剛剛睇完Kei-san示範$4海鮮餐，一於介紹呢幾款海鮮嘅特點，同埋限定日期！（優質堂1B-B25$20/2）</p><p>花咲蟹</p><p>只限於北海道採捕，以根室海峽的花咲港口產量最豐富。煮熟急凍的花咲蟹，解凍後可直接食用，開火煮反令肉質變韌，鮮味流失。（16/8限定，限量10份，原價$510/隻）</p><p>宮城三文魚</p><p>肉質肥美，魚味香濃，當地漁民以有機竹葉製成的飼料養殖，煎煮燜焗或刺身均可。（15/8限定，限量10份，原價$168/條）</p><p>福井鮫魚</p><p>肉質實淨，魚味重，適宜煎煮，味道甘香。（16/8限定，限量30份，原價$68/條）</p><p>福井油甘魚</p><p>日本福井市以出產優質食材聞名，當地的油甘魚油脂特別豐腴，質感腍滑。（今日限定，限量10份，原價$168/條）</p><p>牛油燒北海道熟帶子</p><p>優質堂攤檔有即燒帶子，肉質超厚、爽滑彈牙，個個排隊爭住食！</p><p>其他之選<br>3千隻免費鮑魚</p><p>安記請食嘅即食鮑魚斤両十足，入口腍滑鮮香。（安記1B-E14）</p><p>巨型皇帝蟹$300</p><p>全場最大，足1.8公斤智利皇帝蟹，肉質雪白，味道帶海水鮮甜，優質筍貨！（日鮮1C-B28）</p><p>$100四隻鮑魚</p><p>扣燉足三小時的鮮鮑魚，3隻賣$99，加$1多一隻，入口鮮味，最緊要全日不停供應。（鴻星1B10-03）</p><p>黃金焗帶子</p><p>新鮮出爐的焗帶子，鮮甜帶子肉伴惹味香口的醬汁，一流﹗（福島1C-A23）$10/2隻</p><p>$1秋刀魚</p><p>北海道秋刀魚，肉質特別肥美，鹽燒最啱，每人限買5條。（福島1C-A23）</p><p>美食博覽</p><p>日期：由今日起至8月16日<br>時間：10am-10pm（16/8至6pm）<br>地點：香港會議展覽中心<br>門票：$25</p></body></html>