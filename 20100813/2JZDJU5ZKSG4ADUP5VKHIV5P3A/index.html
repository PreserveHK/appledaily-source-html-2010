<html><header><meta charset="utf-8"><title>鄧麗欣、傅穎冇眼睇餅碎開騷咪嘴口都唔郁</title></header><body><h1>鄧麗欣、傅穎冇眼睇<br>餅碎開騷咪嘴口都唔郁</h1><p>Cookies四餅碎Angela、Elaine、Helena以及Gloria前晚在九龍灣舉行音樂會，四人中除了Angela的歌藝比較穩定，其餘三餅唱歌不夠氣之餘更走音，咪嘴上陣還有時連嘴都不郁。</p><p>餅碎區文詩（Angela）、何綺玲（Elaine）、馬思恒（Helena）及陳素瑩（Gloria），前晚在九龍灣舉行「曲奇Happy2gether音樂會」，吳雨霏、楊愛瑾及蒲茜兒（Serena）撐場，至於鄧麗欣（Stephy）及傅穎（Theresa）則沒有現身，但二人均有拍短片為前隊友打氣。</p><p>伴唱聲過大</p><p>不過餅碎的歌藝十分麻麻，Helena整晚唱歌慢半拍，有時連嘴都不郁，獨唱《IAmNotAshamed》時甩嘴又走音，再唱《YouRaiseMeUp》時索性播帶咪嘴，事後問Helena為何咪嘴？她說：「我係唱加咪，因為7年冇唱過歌，好緊張。」至於Gloria演繹《如果你有事》時，伴唱底聲相當大，她於台上說：「今次係我第二次唱live。」</p><p>不和似颱風</p><p>對於Stephy人不到之餘又不送花，Angela指Stephy去了內地拍劇，應不記得訂花，不過Stephy在微博為她們打氣。<br>早前Theresa表示沒有被邀請，Angela說：「我係經公司sendemail畀佢公司，我冇佢電話，總之不和呢個傳聞就好似颱風咁，風眼入邊好平靜，喺出邊就橫風橫雨。」<br>採訪：李珮洳　攝影：陳俊強
</p></body></html>