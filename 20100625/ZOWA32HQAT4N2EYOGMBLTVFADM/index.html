<html><header><meta charset="utf-8"><title>隔牆有耳：大劉膺全球10大收藏家 - 李八方</title></header><body><h1>隔牆有耳：大劉膺全球10大收藏家 - 李八方</h1><p>有逾百年歷史嘅美國藝術雜誌《ARTnews》一年一度全球200大藝術收藏家榜又出爐，當中有兩個來自香港，分別係劉鑾雄大劉同MoniqueBurger，大劉更係10大藏家之一。雜誌指佢主要收藏現代及當代藝術品，尤其係AndyWarhol作品。<br>大劉近年大手買入藝術品，幾年前豪擲1.35億元買入AndyWarhol名作《毛澤東》肖像，震撼拍賣場。至於MoniqueBurger，係瑞士籍收藏家，05年來港定居，九十年代初至今，已收藏逾900件當代藝術作品。香港人可能不太認識佢，不過Monique喺國際藝術界享負盛名。MoniqueBurger同大劉都係呢個收藏家榜常客，今年冧莊，而其他榜上有名者通通非富則貴，同富豪排名榜大同小異。
</p><p>10大藝術品藏家</p><p>‧阿巴莫域治（俄羅斯富豪）<br>‧HeleneandBernardArnault夫婦（法國名牌LVMH集團老闆）<br>‧DebraandLeonBlack夫婦（紐約金融巨子）<br>‧EdytheandEliBroad夫婦（美國50大慈善家之一）<br>‧AlexandraandStevenCohen夫婦（美國著名對冲基金管理人）<br>‧劉鑾雄（香港地產大亨）<br>‧PhilipNiarchos（希臘富翁、美國現代藝術博物館理事）<br>‧FrancoisPinault（法國BV、Gucci等超級品牌老闆）<br>‧EmilyandMitchellRales夫婦（美國富豪）<br>‧SheikhSaudbinMohammadbinAlial-Thani（中東國家卡塔爾皇室成員）<br>資料來源：《ARTnews》雜誌</p></body></html>