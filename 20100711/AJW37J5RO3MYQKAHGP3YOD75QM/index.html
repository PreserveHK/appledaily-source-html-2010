<html><header><meta charset="utf-8"><title>陳山聰　癡孖Gun</title></header><body><h1>陳山聰　癡孖Gun</h1><p>陳山聰拍劇入屋冧得掂師奶，仲入埋一班潮童的衣櫃，做了「潮山聰」。誤打誤撞做了潮流指標，潮界有乜新鮮事總有佢份，本地男潮牌5cm交叉日牌roarguns都要搵佢出來講講。不過新潮神出到手應該非同小可，大家照跟包無錯。<br><br>記者：葉雪芯<br>攝影：林栢鈞</p><p>一見鍾情的糜爛</p><p>5cm已經是第二次搭上roarguns，今個夏天再次拖手仔出五件Items，論手工仔細度，今次完全算得上是升呢之作。潮山聰上次已經非常留意兩牌的合作，其實是因為一直都是roarguns粉絲，仲要係一見鍾情：「幾年前開始認識roarguns是因為mastermindJAPAN，當年兩牌一齊交叉出了一款西裝褸，全件都是閃石，靚到不得了，正是由此開始一直留意roarguns。加上自己一直都好鍾意PunkRockStyle，roarguns做得好夠糜爛，但在Details方面又不會馬虎，尤其是閃石好搶眼，雙槍Icon設計令人好Impressed，就因為這些，一直喜歡roarguns。」今次心上人roarguns與本地男潮牌5cm合作，潮山聰最開心的是有得買平嘢：「其實以往買roarguns比較肉痛，價格稍貴，鍾意又唔可以據為己有對時裝人最慘，反而今次與5cm合作，價錢好親民，而且製作依然係咁細心又落重本，幾抵玩。」
</p><p>五厘米五交叉
</p><p>5cm及roarguns今次合作推出的Items唔算多，少少哋五件畀大家止止渴，包括印上「SURREAL」字樣的Tee、格仔紮染恤衫、連帽背心外套、洗水破爛牛仔褲以及高筒Sneakers。今次PunkRock常客窩釘備受重用，不難發現細節位搖滾味極濃。「SURREAL」Tee最搶眼之處在於背部的經典交叉手槍圖案，「LIVEEASY」字樣設計反轉印於圖案上，帶有軍事風格。另一值得推介的是高筒Sneakers，以真皮製成，窩釘鞋舌及後踭位是一大CheckPoint。今次聯名合作最大着數是有袋送，凡購買此系列任何Item均附送黑色Crossover環保袋一個，與roarguns齊齊保衞地球。
</p><p>黑黑黑＋白</p><p>5cm一向愛玩黑，就算與roarguns交叉亦一貫黑魂風格。不過今夏自家主題則有所不同，以「Accent,Light&amp;EdgeinDarkness」貫穿整個設計概念，唔再單玩黑，加入了不少光亮白色，做出不同質感和層次。今季還有其他突破設計，其中低襠褲和束袖設計均為今季的SignaturePieces，另外，亦加入了人造物料和二合一的設計概念，創出可雙面穿着的長、短褲，更將防水物料加入設計中。</p><p>5cm（25063578）<br>銅鑼灣時代廣場B223B-C號舖</p></body></html>