<html><header><meta charset="utf-8"><title>單車小將頭撼柱角　劏開半邊面</title></header><body><h1>單車小將頭撼柱角　劏開半邊面</h1><p>【本報訊】11歲單車小將，昨約同學到未設單車徑的將軍澳環保大道踩單車。小將一馬當先沿行人路飛馳，卻在港鐵康城站附近一處落斜彎位失控撞向防撞欄。小將左面頰遭防撞欄金屬柱角劏開，傷口由左眼角直達下巴，深可見骨，半邊臉遭揭起血流滿面。救護員把他送院搶救後雖無性命危險，但恐會破相。<br>記者：周志鴻　張培生</p><p>遭割破臉單車小將姓馮，叫聰仔，其左面頰更有碎骨，昨晚醫生安排聰仔進行手術救治。聰仔與父母及兩姊住將軍澳尚德邨，就讀區內保良局黃永樹小學六年級。其母趕至醫院擔心愛兒破相激動大哭，身卧病床的聰仔反過來安慰，更承諾日後不再踩單車。</p><p>肇事單車殘舊</p><p>至於聰仔所駕單車十分殘舊，意外中無大損毀，但車輪組件佈滿銹迹，後輪部份坑紋更已磨蝕，事後由警員帶到醫院交還其家人。<br>據知，聰仔成績一般，卻是運動健將，曾代表學校參加田徑比賽，擅長100米及200米短跑。昨日同行姓謝同學亦住將軍澳區，他說經常相約假日一起踩單車，除區內單車徑外，曾多次到環保大道遊玩。他指聰仔駕單車速度甚快，曾作勸告，沒料昨日發生意外。<br>昨中午約12時，聰仔約謝及另一同學在將軍澳踩單車，聰仔母親發現兒子推單車外出勸告不果，聰仔稍後會合兩同學，三輛單車沿單車徑行駛，稍後駛上未有鋪設單車徑的環保大道，朝將軍澳工業邨方向駛去。<br>當時聰仔一馬當先帶頭，三車沿環保大道行人路行駛，走了1.4公里後到港鐵康城站不遠處時，準備驅車到日出康城的便利店買飲品。當時聰仔騎單車高速落斜右轉入康城路一個彎位時失控，單車直撞行人路防撞欄其中一個外露金屬柱。聰仔墮地時，左面頰當場遭鋒利柱角劏開，傷口由左眼角直落下巴，長達5吋，深可見骨，血流滿面。尾隨姓謝同學及時煞車，但仍失平衡墮地。</p><p>着同學別報警</p><p>當時聰仔仍清醒，他着謝姓同學不要報警，免家人知他出意外「擔心俾阿媽鬧」。此時有駕駛人士途經，赫見聰仔滿面鮮血，下車拿傘為他遮擋陽光及報警。<br>他目睹聰仔半邊臉揭起，形容「佢塊面好似俾鍘刀鍘開咁，若個頭撼落去可能冇命」，斥責當局未有包好外露的金屬柱角，擔心再釀意外。救護員趕至，替聰仔包紮後急送院醫治，現時情況嚴重要留醫。</p><p>單車少年意外示意圖</p><p>注重儀容街坊讚靚仔</p><p>【本報訊】「聰仔平時好貪靚，好姿整，擔心佢今次意外會毀容！」11歲單車小將聰仔「炒」單車，左邊面被劏開見骨，其母趕至醫院得悉兒子無生命危險，但一張俊臉卻可能被毀傷心激動。她說，兒子十分注重儀容，街坊亦個個讚他靚仔，擔心兒子受不住打擊。<br>她憶述事發前，聰仔說到同學家玩電腦遊戲，但出門時卻推着單車，她擔心愛兒踩單車發生意外曾加以勸阻，更以看電影利誘。但聰仔推說「夜啲至踩單車」，加上她知兒子平日只在區內單車徑踩單車，因此不再糾纏，沒料聰仔昨竟駛上沒有單車徑的環保大道遇上意外。</p><p>可動手術除疤</p><p>她說兒子已知錯，見到她淚流滿面，向她求情：「你唔好鬧我，你唔好喊啦，我以後唔再踩單車。」<br>有整形外科醫生稱，聰仔的傷口由眼角至下巴，難免留下疤痕，但日後可動手術除疤，是否毀容言之尚早，希望家人不要太擔心。<br>西貢區議員周賢明則指，昨日意外暴露將軍澳區單車徑不足及不完整問題。至於昨日劏開男童面的外露金屬柱，更猶如死亡陷阱，應即時包好免再生意外。</p></body></html>