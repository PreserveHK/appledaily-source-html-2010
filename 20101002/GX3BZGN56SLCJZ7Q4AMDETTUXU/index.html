<html><header><meta charset="utf-8"><title>泰臣跳開心舞</title></header><body><h1>泰臣跳開心舞</h1><p>前重量級拳王泰臣，退休後生活潦倒；為生計試過去賭場表演，亦試過拍電影做大茄；最新搞作是幫美國R&amp;B歌手WayneBrady拍MV。手腳生硬的泰臣擔任伴舞，間唔中學人Rap兩句；跳得好唔好見仁見智，但似曾相識。冇錯，就是似足本地《我熱愛生命》廣告中，龍懷騫的開心舞。<br>互聯網</p></body></html>