<html><header><meta charset="utf-8"><title>傅穎冒險考車牌</title></header><body><h1>傅穎冒險考車牌</h1><p>傅穎（Theresa）昨日到鑽石山某商場，出席耐力比賽的開幕嘉賓，Theresa笑言在事業及愛情上都可以有很強的耐力。談到入行多年，Theresa一直都是無車一族，原來她尚未考取車牌，她解釋說：「因為有相士贈言話叫我唔好揸車，因為會車死人，但係其實工作上我都好需要揸車，出入比較方便，所以我都打算下年學車，但大家就要小心，我唔想累到人。」</p><p>聲帶抱恙難唱歌</p><p>早前Theresa的聲帶有事更一度失聲，她透露現在接受針灸，之前已做了四日，Theresa說：「家講嘢都可以，但唱歌就有問題，醫生叫我要保持心境開朗，所以之前為拍戲戒食，近日拍完都勁食，搞到之前有嘅腹肌都變番做肚腩。」<br>採訪、攝影：王崇穎</p></body></html>