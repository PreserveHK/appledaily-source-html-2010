<html><header><meta charset="utf-8"><title>小琳揀AudiTTS　吾曳吾愛</title></header><body><h1>小琳揀AudiTTS　吾曳吾愛</h1><p>最近聽到有女歌星翻唱劉德華的《他的女人》，深深被這把悠揚悅耳的女聲吸引，再聽真點，原來是胡琳（Bianca）。一出道已被標籤靚聲王，可惜星途不算順利，慶幸她暗藏反叛性格，不願屈服愛曳曳，她揀了AudiTTS做拍檔，並直呼：「它就是我找男友的標準，因為夠曳！」<br><br>記者：許維雅<br>攝影：陳陶鈞</p><p>翻唱金曲猶如征服</p><p>Bianca一出道已被讚是唱得之人，可惜星運平平，她今年決意求變，轉公司後改名小琳，再推出新專輯《JAZZTHEMUP》翻唱四大天王金曲。<br>翻唱金曲已難，仲要唱男人歌，是不是要向眾人宣示自己的實力？「以前有個製作人提出翻唱四大天王嘅歌，起初我好失望好迷惘，因無信心唱好經典金曲。直至上年因合約問題停工半年，飛返紐約同當地一班出色嘅Jazz音樂人灌錄咗呢隻碟，真係好多謝當時嗰位製作人嘅Idea。」記者亦聽過這隻碟，感到小琳擺脫別人影子，唱出另一番味道，「錄完碟後感覺好似征服咗一樣嘢，道理就好似架車性能好，而你又係一個技術好嘅車手，就毫無疑問可發揮到車嘅優點。」
</p><p>揀車揀男友都要曳</p><p>一手包辦灌碟再與唱片公司傾約，看到小琳對唱歌的一份執着，亦感受到她野性反叛的一面，她都不諱言自己是一個曳人，「雖然我未有車牌，但成日坐朋友所揸的快車，好享受嗰種刺激感，嗰種推背感好玩到令我不停尖叫，好鬼興奮！」<br>愛辣車的她揀AudiTTSCoupe2.0TFSIQuattro亦有因由，「我鍾意跑款但又要個樣CuteCute哋，林寶同拉利感覺太男性化，AudiTTS啱女仔，特別鍾意圓碌碌嘅PatPat，可愛得嚟又有少少Sexy。」估不到斯文的小琳，揀車揀男友都是唔曳唔愛，「今日第一次認真由頭望到尾，覺得佢對眼有少少翹起（頭燈），個口好似笑到露棚牙出嚟（鬼面罩），個樣好鬼曳，曳得來又有少少反叛，就係我揀男友嘅標準呀！我誠邀揸AudiTTS嘅人做朋友。」儍大姐不求遠大理想，但求開心的性格貫徹她對歌唱事業不順的看法，「搵到知音人已足夠，紅係Bonus嚟嘅啫！」</p><p>規格</p><p>引擎：1,984cc直四Turbo<br>馬力：272bhp/6,000rpm<br>扭力：350Nm/2,500-5,000rpm<br>傳動：6速S-tronic自動波<br>售價：$623,000<br>查詢：合迪汽車（25281862）</p></body></html>