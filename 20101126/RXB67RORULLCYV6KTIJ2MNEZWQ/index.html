<html><header><meta charset="utf-8"><title>投資基金等買樓莊思敏、吳浩康拍拖掘金</title></header><body><h1>投資基金等買樓<br>莊思敏、吳浩康拍拖掘金</h1><p>莊思敏跟吳浩康（Deep）前日現身尖沙嘴凱悅酒店，跟經紀會面，原以為他們趁近日樓市回軟，準備低位入貨，買定將來結婚的新居。不過，莊思敏接受訪問時笑言只是美麗誤會，與他們會面的是一名基金經紀，當日是向他們滙報基金收益，莊思敏笑說會等樓市下調3成才考慮入市。</p><p>前日下午6時許，吳浩康與莊思敏這對情侶輕裝一度，現身尖沙嘴凱悅酒店，現場所見莊思敏的身形比之前更有曲線，可能與近日跟男朋友苦學泰拳有關。</p><p>每月供數千元</p><p>兩人去到酒店的咖啡室坐下不久，一名穿西裝、貌似經紀的男子現身，他坐下後拿出一份文件跟Deep及莊思敏詳細講解，其間兩人不時點頭。經過20分鐘講述後，該男子先行離開，留下Deep與莊思敏，他們逗留多15分鐘後就離去。初時估計已到談婚論嫁階段的兩人，是趁近日樓市低迷，跟地產經紀見面，商討買樓。<br>不過，莊思敏昨日接受電話訪問時，就笑言只是美麗的誤會，她說：「係就係經紀，不過唔係地產，而係基金經紀。每隔一段時間佢都會同我滙報吓基金收入，而且佢又係我朋友，咪當大家出嚟見吓面囉。」雖然有經紀幫忙投資，但莊思敏否認投資很大：「每個月都係供幾千蚊，做藝人收入唔穩定，自己又大使，咪逼自己儲錢囉。」
</p><p>跌3成即入市</p><p>莊思敏說除了自己有買幾份基金之外，Deep亦有買。雖然有多份基金，但莊思敏說仍未夠錢買樓：「未買得起樓，亦未係入市時候。跌一半就差唔多，因為啲樓太貴，脫離晒市民購買力，我諗跌3成就應該可以入市。」<br>採訪、攝影：李志明、黃曉程</p></body></html>