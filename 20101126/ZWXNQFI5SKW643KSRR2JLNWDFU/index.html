<html><header><meta charset="utf-8"><title>激過電腦節！　$5,999買i7NB</title></header><body><h1>激過電腦節！　$5,999買i7NB</h1><p>睇見人哋部Notebook，個個用i系CPU，拍埋自己部老爺機，真係法拉利同單車之比，想換機又唔想使一大筆，黃金Comdex今日有個Notebook開倉，心水首選係15.6吋、i7四核HaseeA560-i7，$5,999拎走！掃平貨使乜等電腦節？<br><br>記者：許福合<br>攝影：陳盛臣<br>Model：Norain@PureModels</p><p>A560-i7啱打機睇碟</p><p>Inteli7處理器，係現時極速Notebook首選，不過巿面一般賣價都要上萬！即使國貨都要8千起跳。今日開倉重頭戲係HaseeA560-i7，行四核心i7-720QM1.6GHz，有4GBDDR記憶體，用起嚟勁爽快。<br>除咗大腦轉數快，想打機睇戲亦可滿足晒！內置nVIDIAGeForceGT335M獨立顯示卡，再加私伙1GBDDR3圖像記憶體，試過用嚟打PC版街霸，勁順無爆格之餘，個15.6吋芒畫質仲相當不俗，閒時更可放隻DVD煲劇！若果自問i7未能用盡，同系列另有i5同i3版本，幫你再慳多啲。</p><p>Profile：</p><p>Inteli7-720QM1.6GHz、4GBRAM、500GBHDD、DVDRW、15.6"</p><p>慳家之選<br>A560-i5Profile：</p><p>Inteli5-450M2.4GHz、2GBRAM、500GBHDD、DVDRW、15.6"<br>原價：$5,990<br>開倉價：$4,999（加$99送2GBRAM）</p><p>A560-i3Profile：</p><p>Inteli3-350M2.26GHz、2GBRAM、320GBHDD、DVDRW、15.6"<br>原價：$4,990<br>開倉價：$3,999（加$99送2GBRAM）</p><p>同場加映<br>UV21　FB爽玩Game</p><p>11.6吋屏幕嘅HaseeUV21，有接近Netbook體形，不過大腦用上IntelCULVSU23001.2GHz，雙核心處理器，閒時上Facebook玩吓FlashGames，照樣爽快，唔怕Load到窒。</p><p>Profile：</p><p>IntelCULVSU23001.2GHz、2GBRAM、250GBHDD、11.6"</p><p>UL30　13.3吋薄機</p><p>HaseeUL30機殼雖然比較膠，主要為偷輕體重至1.55kg；最薄位只有24.5mm，適合流動型用家。13.3吋屏幕解像度達1,366×768，配上GS40及ICH9M高速晶片組，一般高清視頻解碼都可應付自如；即場試播高清Trailer，效果同碟機播放無分別！</p><p>Profile：</p><p>IntelCULVSU23001.2GHz、2GBRAM、320GBHDD、13.3"</p><p>Q230T　激抵Netbook</p><p>若果你只係打吓文件，睇吓網頁，Netbook自然可滿足晒你要求，再加上這部HaseeQ230T開倉價只需$1,699，收貨喇！</p><p>Profile：</p><p>IntelN4501.66GHz、1GBRAM、250GBHDD、10.1"</p><p>出機加$1蚊送4GB手指</p><p>開倉期間，購入任何HaseeNotebook再加$1，就可以獲得Intel4GBUSB記憶手指，仲抵過電腦節。掃貨呀！</p><p>開倉資料</p><p>日期：即日起至12月13日<br>查詢：Comdex（22434855）<br>地點：深水埗黃金電腦商場地庫41、45、56、61號</p></body></html>