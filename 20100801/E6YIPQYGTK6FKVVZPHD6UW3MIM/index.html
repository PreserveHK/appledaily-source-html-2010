<html><header><meta charset="utf-8"><title>消費blog：推廣價五百元一輯婚紗相</title></header><body><h1>消費blog：推廣價五百元一輯婚紗相</h1><p>shopping精唔少好友今年結婚，今年12月好日子嘅Vivian截至今日已經影咗6輯結婚相，嚟緊仲會再影8輯，總數暫時係14輯，跑出其他姊妹幾十個身位。VV男友係咪好有錢小妹就唔知，但VV精打細算就大家都知，佢靜靜雞同shopping精講，原來除咗頭兩輯相係畀錢影之外，其他全部都係免費o架。<br>Vivian平日最大嗜好係蒲weddingwebsites，佢話好多初出茅廬嘅攝影師或者新開嘅studio都會搵新人影sample相做宣傳，有啲免費，有啲就收得好平，影完之後用嚟show喺網頁，影夠就收番正價。佢最近影咗嗰間叫Ooopsproduction，家仲做緊500蚊一輯相嘅筍offer。</p><p>影咗之後鍾意先買</p><p>Ooops嘅攝影師本身做開design，去年中開始做婚紗攝影，500蚊呢個package已經包晒婚紗禮服、化妝同埋所有softcopy細files，如果想要大files都係100蚊一張，坊間一般普普通通影一輯婚紗相都要過萬，呢個價錢真係平好多。<br>Karma話，好多客人搵佢哋之前都影過婚紗相，「有啲話喺出面影咗百幾二百張都揀唔到10張，錢又畀咗一大筆，所以我哋就諗到調返轉嚟做，影咗之後你鍾意先買，就算一張都揀唔到，都係損失幾百蚊，大家都開心。」<br>Vivian話Ooops好專業，會教新人擺姿勢。呢個500蚊offer會做到明年農曆年，家booking已經去到11月，要book嘅準新人就要有心理準備。有興趣可上 http://www.facebook.com/ooopsproduction <br><br>電郵：mailto:shoppingjing@appledaily.com</p></body></html>