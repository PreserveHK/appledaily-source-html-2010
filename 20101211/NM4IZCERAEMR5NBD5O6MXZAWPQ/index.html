<html><header><meta charset="utf-8"><title>話你知扮嘢劇玩盡名人紅星</title></header><body><h1>話你知<br>扮嘢劇玩盡名人紅星</h1><p>《荃加福祿壽》人氣爆燈，明年3月更拍成劇集玩盡藝人。無綫和亞視以往均有開拍扮嘢劇，雖然胡鬧，但合晒師奶心水。</p><p>《娛樂插班生》（95年）</p><p>劇集95年首播，未紅的黎耀祥撚聲扮羅文，令人印象深刻。其他演員梅小惠、江欣燕、林家棟等同樣演技一絕，劇集播出後熱爆全城。</p><p>《樂壇插班生》（97年）</p><p>原班人馬添食之作，梅小惠模仿Sammi的Nike眉及那句「好邪」，以及林家棟chok樣扮歌神學友，依然為人津津樂道。</p><p>《娛樂反斗星》（01年）</p><p>由歐陽震華、鄧萃雯、苑瓊丹主演，劇集影射一眾名人包括謝霆鋒、王菲（圖）、洪朝豐等，平均收視有30點，不過由於玩過火，當年寶詠琴曾入稟高院控告無綫誹謗，後對無綫撤銷控告。</p><p>《十六不搭喜趣來》（07年）</p><p>亞視製作的處境劇，由扮嘢鼻祖盧海鵬主演，劇集影射陳志雲、六嬸、陳方安生及葉劉淑儀等，啟播時贏得口碑，可惜有頭威冇尾陣，最後因收視太低（1點）而改時段播出。<br>資料來源：《蘋果》資料室</p></body></html>