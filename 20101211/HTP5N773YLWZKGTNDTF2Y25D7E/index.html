<html><header><meta charset="utf-8"><title>八方人物：潮女變身「Winniethe菇」</title></header><body><h1>八方人物：潮女變身「Winniethe菇」</h1><p>當年昂貴的牛肝菌、黑松露菌未引起港人注意，Winnie黃詩敏便以雲南的野生菌，邀請米芝蓮3星級廚師Patrik合製J'sGarden菌醬。06年美食博覽會，Winnie想出即場煮意粉，奇招令攤位逼爆，成功上位，除了吸引傳媒注意，更令家族生事業重上軌道。</p><p>母親是潮州女人典範</p><p>四年如一日，聯記號第三代掌舵人Winnie仍笑容可掬，並贏得「Winniethe菇」稱號，談及首本著作《此日期前最佳》記述的家族生意聯記號，以及母親的傷逝，時爾大笑時爾哽咽，不失潮女大情大性的本色：「潮州女人嘛，我老細寫序都話，第一次見我，就係企喺張凳同下屬隊啤。」<br>人們說黑松露菌味道有點像蒜頭，話有湊巧，Winnie家族是靠蒜頭起家的。爺爺黃光炎55年創立聯記號，做蒜頭批發，爸爸黃介民70年接力，獨市批發全國蒜頭：「香港八成蒜頭都係經我哋批嘅。」<br>至80年代中國開放，蒜頭水貨紛現，不再獨市，黃爸爸因為幫朋友而囤太多貨，結果欠巨債，多間房屋挪作抵債。<br>黃太決定代夫出征，獨自跑到深圳取貨，有供應商刻意將貨車停在店舖遠處，「阿媽即刻行兩個鐘路去到架貨車，爬上去揀晒啲爛蒜出嚟，臭罵個男人後唔要啲貨」。自此，黃太的強悍無人不識。<br>這位潮媽於《此》所佔篇幅比作者本身還多，她叫盧芃（芃：粵音蓬），天生美人胚子，「我阿媽係潮州女人典範，聰明勤力又捱得」。<br>彼時Winnie正值升大學，但未能考入港大，黃媽媽借錢讓女兒出國，但遭冷嘲「爭人錢仲供個女讀書？」媽媽受辱，卻不示弱，「我窮只係一時，但我個女嘅教育係一世嘅」，咬緊牙關將女兒送到加拿大。Winnie廿多年後憶述仍淚流哽咽。<br>Winnie90年終完成學業回港，加入大公司IBM，後主力營銷，五年後轉職SAP任高層，年薪曾逾200萬元。潮女基因發作，她連臨盆在即也與客戶開會，更挺着大肚子笑說：「你再唔簽，我就喺度生仔喇。」結果合約簽訂，翌日誕下新一代潮女。</p><p>母死後接管家族生意</p><p>至2000年，媽媽證實患肺癌第三期，Winnie常偷偷落淚，「點解唔畀佢享吓福」。堅強的黃媽媽活得較醫生估計長，挺到02年逝世。<br>Winnie變得消沉，翌年在老父鼓勵下打理聯記號，巧合認識來自雲南的野生菌種植商，「初時見啲菇黑麻麻，唔敢掂」。怎料原來它比雪白的蒜頭貴幾百倍，她更發現，歐洲商人將雲南野生菌加工包裝，再以貴很多倍的價錢賣到香港及內地等，遂致力拓展此市場。<br>她現時專注打理上環店舖，這天一邊接受訪問，一邊叮囑貨物擺放位置，臨別不忘向送貨青年寄語：「頭髮咁亂，剪剪佢啦。」潮女本色難移。Winnie的13歲女兒芷菁長得像外婆般清秀，也訓練得可在今日起的工展會幫忙看檔。新一代潮女，後繼有人。<br>記者　翁煜雄</p></body></html>