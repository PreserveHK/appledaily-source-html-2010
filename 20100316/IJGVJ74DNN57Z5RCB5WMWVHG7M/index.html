<html><header><meta charset="utf-8"><title>馮仁昭四圍超：洪金寶洪拳打甄子丹 - 馮仁昭</title></header><body><h1>馮仁昭四圍超：洪金寶洪拳打甄子丹 - 馮仁昭</h1><p>甄子丹主演嘅新戲《葉問2》下個月就上映，通常續集成績都唔及第一集，為咗打破呢個定律，導演葉偉信唔單止喺文戲花盡心思，動作部份繼續用洪金寶做武指外，今次仲請埋佢飾演洪拳宗師，同甄子丹有精采嘅交手戲，洪金寶已年過六十，但所有動作場面佢都親自上陣，身手仍不減當年。</p></body></html>