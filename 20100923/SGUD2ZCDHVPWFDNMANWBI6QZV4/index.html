<html><header><meta charset="utf-8"><title>「口碑先最重要」阿佘心態變爭視后順其自然</title></header><body><h1>「口碑先最重要」<br>阿佘心態變爭視后順其自然</h1><p>無綫劇集《公主嫁到》熱爆全城，男女主角陳豪和佘詩曼頓成為候選視帝和視后的熱門人選。曾奪視后的佘詩曼昨日出席該劇活動，問她有否信心再封后，她表示言之尚早，加上因菲律賓慘劇一事，令她心態有變，她說：「獎唔係最重要，口碑先最重要。」</p><p>佘詩曼、陳法拉、關菊英、李香琴和謝雪心等無綫熱播劇集《公主嫁到》演員，昨日在將軍澳鴻星酒家出席「公主嫁到之中秋慶團圓」活動。尚有一個多月就到台慶月，視帝和視后熱門人選搶閘彈出，首推收視高口碑好的《公主嫁到》男女主角陳豪和佘詩曼，當中戲份極重的佘詩曼表現突出，獲得一致好評。</p><p>拍得愉快盼開續集</p><p>對於收視成績理想，阿佘覺得是意料中事，她說：「我自己睇番都想追，睇到公主入金家嗰段，都見到有火花，知道收視應該唔會差。」<br>佘詩曼06年奪雙料視后，風頭一時無兩，之後幾年卻多番受阻，跟視后獎無緣。4年後今天，她憑《公》劇中刁蠻公主一角彈出，問她對攞視后會否信心大增，她說：「咁快問，言之尚早，都係順其自然喇！我覺得唔係信心問題，最緊要係觀眾鍾唔鍾意，獎唔係最重要，口碑先最重要，經過唔開心新聞之後，我覺得生命係最重要，健康係最重要，每日要過得開開心心。」<br>《公》劇拍得開心，阿佘希望可以再拍續集，她說：「我都想開呀！唔使成日喊苦喊忽，拍得開心，大家又鍾意睇，係最完美一件事。」
</p><p>惠英紅賀七度封后</p><p>惠英紅最近第七度得獎，奪得俄羅斯海參崴國際電影節最佳女主角，她表示稍後會舉行第一個慶祝會，她說：「第一個係朋友幫我搞，會同屋企人同老友慶祝。」惠英紅昨日左眼發炎，她說：「可能俾雨淋到，一陣要去睇醫生。」<br>採訪、攝影：楊潔雯</p></body></html>