<html><header><meta charset="utf-8"><title>惡搞911GT3RS燈籠</title></header><body><h1>惡搞911GT3RS燈籠</h1><p>外國人愛車有時都幾癲，你睇呢位藝術家HansLangdale，買唔起保時捷超跑911GT3RS，索性自行DIY，以四輪單車配木製骨架，再鋪置金紙做車身，加支蠟燭就活像一個應景中秋燈籠。YouTube影片中，佢仲抵死到落Track「跑」，食晒內彎、上埋路壆扮抓地。最好笑是低炒「行車」鏡頭時，見到車底一對腳出力狂踩，不期然令人聯想起《聰明笨伯》。唔好笑人，起碼佢絕對係一架零廢氣嘅「超跑」，請以掌聲鼓勵！<br><br>網址：http://www.youtube.com/watch?v=GaQB_tgS7f0&amp;feature=player_embedded#!&#13;</p></body></html>