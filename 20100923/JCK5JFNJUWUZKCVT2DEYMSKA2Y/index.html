<html><header><meta charset="utf-8"><title>巡迴騷4月唱回香港學友成都個唱最貴3999元</title></header><body><h1>巡迴騷4月唱回香港<br>學友成都個唱最貴3999元</h1><p>張學友今年底將展開世界巡迴演唱會，將在上海、北京和成都等地開騷，香港站暫定為明年4月。歌神叫座力超高，其內地個唱的門票價錢與下月開復出個唱的王菲不相上下，最貴門票為成都站，索價3,999人民幣，冠絕香港歌手。</p><p>明年踏入50歲的歌神張學友今年底展開「張學友1/2世紀世界巡迴演唱會」，首站踏足上海世博文化中心舉行跨年個唱，明年1月21日至23日就在北京五棵松體育館開騷，到1月28日至30日再移師成都四川省體育館，之後會陸續到廣州、福州、香港和台灣等地，據知香港個唱暫定為明年4月舉行。</p><p>網民批評太貴</p><p>事實上今次學友的世界巡迴個唱，與下月在北京舉行復出個唱的王菲同樣受內地觀眾重視。王菲的北京門票最貴達2,500人民幣已被認為索價超高，今次學友的成都個唱竟然更誇張，最貴票價達3,999人民幣，最平也要666人民幣，難怪有內地網民批評票價太過揦脷。<br>對於成都個唱門票索價超高，學友的經理人陳淑芬昨日接受長途電話查詢，她解釋今次個唱是希望在內地幾個重點城市演出，起初未有計劃在成都舉行，原因是學友的內地個唱一向都在可容納幾萬人的戶外場館演出，他們擔心1月成都天氣太凍，故沒考慮，但及後主辦單位極力邀請，加上成都是內地西部文化交流的重點城市，所以最終他們也決定在只得5千座位的四川省體育館演出。</p><p>「成本拉高咗」</p><p>陳淑芬說：「今次嘅製作費好龐大，我哋成個團隊近200人，所以整個成本都拉高咗。我唔相信會話搶錢，因為有觀眾好想睇，我哋先盡量滿足所有觀眾，下個月我哋會有記者會，都喺度同歌迷講唔使心急，因為今次室內只容納到5千人，但我哋之後等天氣回暖就會喺成都再開戶外，到時容納到幾萬人，門票相對會平啲。」<br>採訪：林妃
</p></body></html>