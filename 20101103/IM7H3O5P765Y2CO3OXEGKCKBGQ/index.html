<html><header><meta charset="utf-8"><title>乜都掛上身　Anjaylia飾字行頭</title></header><body><h1>乜都掛上身　Anjaylia飾字行頭</h1><p>冬裝Palette分兩路，一邊駝色當道，一邊緊守黑色安全地帶，要打破這悶極色調，搶眼的飾物就變成了身上的重點。古典珍珠、色彩民族、穿金戴銀加上閃石BlingBling，盡情「飾」放，絕對不能鬆懈。<br><br>記者：吳允冲<br>攝影：伍慶泉<br>Model：Anjaylia@Jamcast<br>Makeup&amp;Hair：Louisa@willmakeup（http://hk.myblog.yahoo.com/willormakeup）<br>Wardrobe：JEANASiS、H&amp;M</p><p>Vintage連珠炮發</p><p>珍珠頸鏈？再不是阿太的專利。Accessorize今季提議將長長短短的珠鏈Mix&amp;Match，大家不妨掛多幾條上身，做出Layer層次感，配襯粉色或黑色喱士的服飾都好夾，感覺Vintage得來又優雅。除了頸鏈選擇多，亦有一系列復古戒指，將珍珠、仿鑽石放大，女人味十足之餘亦玩味十足，一隻唔夠撐，或者學Anjaylia一次過戴足四隻戒指，夠誇張之餘，仲可以自衞！</p><p>Glamorous黑金迷情</p><p>我明白黑色在冬天一定係保護罩，尤其是趕時間無頭緒時，Random在衣櫃內執上身的一定係最安全的黑色，此時，幾件精緻的配飾，便可以化求其為神奇。Accessorize最新的「黑金」系列就最啱襯顏色深沉的冬天衫，如閃片頭箍和一些帶復古設計的誇張耳環，已可成為身上的焦點。另外推介金屬Bangles，一大抽的銅色手鈪簡直係百搭救星！與黑色或是今季大熱的AnimalPrint夾埋一齊都永無出事。遇上出席派對，一個Clutch配PartyLook一定唔少得，LittleBlackDress配上閃到爆的Clutch，一定搶盡全場！</p><p>Ethnic民族色心起</p><p>玩色玩到盡的Ethnic配飾，向印度、波希米亞等民族Look借鏡，成功在一片暗色黑海中突圍而出。尤其是七彩Bangles，有Metal的、彩色線Mix金線等，一串有7至12隻，一次掛幾串上身，TheMoreTheBetter！加上民族圖案波波鏈可營造出HippieStyle。另外，今季Accessorize亦有好多昆蟲和孔雀飾物，將蝴蝶、蜻蜓化成實物原大的Pendant，不用花心機配襯，單襯TubeDress已經非常有型！如果再Mix多幾條粗幼不同的項鏈，造出Chunky感覺就更潮！</p><p>Accessorize（31489368）<br>觀塘apmUC-33
</p></body></html>