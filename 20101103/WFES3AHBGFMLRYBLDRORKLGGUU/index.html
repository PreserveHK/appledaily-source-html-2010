<html><header><meta charset="utf-8"><title>樂基兒聽聲認老公</title></header><body><h1>樂基兒聽聲認老公</h1><p>樂基兒和麥浚龍女友戴庚玲（Janine）昨日在中環出席博士倫眼藥水活動，樂基兒自爆有150度近視和度數不淺的散光，她儍笑透露經常在街亂打招呼：「有時冇戴眼鏡，行街睇唔到，見好似識得咪照打招呼先囉，夜晚仲易認錯人。」記者笑她會否連老公黎明都認錯？她說：「唔會，因為聽到把聲。」</p><p>唔禁藝人拍拖</p><p>有指Amusic不准JaniceMan拍拖，老闆娘樂基兒都贊成，樂基兒回應說：「公司一定唔會咁做。」可會不容許藝人出街拍拖親熱？她說：「唔會，佢哋鍾意做乜就做乜。」麥浚龍之前和蒼井空傳緋聞，蒼井空對麥浚龍有女友更大嘆可惜，Janine說：「電影宣傳啫，佢哋係朋友。」她更讚蒼井空靚女可愛。採訪、攝影：R.AuYeung</p></body></html>