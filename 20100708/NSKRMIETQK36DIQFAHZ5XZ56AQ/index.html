<html><header><meta charset="utf-8"><title>驚現排骨撐燈光影響Sammi：全港知我心口冇肉</title></header><body><h1>驚現排骨撐燈光影響<br>Sammi：全港知我心口冇肉</h1><p>鄭秀文（Sammi）昨日在尖沙嘴出席無國界醫生活動，她捐錢之餘更希望參與探訪活動。許志安早前公開表示心痛Sammi暴瘦，要她增肥，Sammi對此笑說：「全香港人都知我心口零舍冇肉o架啦。」</p><p>鄭秀文昨日以榮譽行動大使身份，出席在尖沙嘴舉行的無國界醫生活動，之前Sammi推出的福音大碟版稅已達7位數字，將分成兩份捐出，加上她為周刊寫稿的稿費，合共捐出過百萬元予無國界醫生。<br>Sammi說：「另一半會捐去兒童癌病基金，都希望遲啲可以跟無國界醫生去探訪，照顧吓啲病人同傳福音。」</p><p>「102磅好健康」</p><p>Sammi剛完成台灣演唱會，見她骨瘦如柴，心口的排骨清楚可見，安仔更心痛地形容為糖醋排骨，公開要求她食多啲增肥，對於安仔的心痛，Sammi只笑笑說：「唔講呢啲呀，呢個話題唔講。」被指瘦得體重只得95磅，Sammi強調：「我邊有試過90幾磅，點都有100零幾，家大概102磅，身體好健康，可能係啲燈光影響先有張咁嘅相，同埋全港700幾萬人都知我心口零舍冇肉o架啦。」<br>此外，Sammi與寇鴻萍私交甚篤，寇鴻萍夫梁廷鏘捲入迷姦案，不知她有否慰問對方？Sammi坦言：「我有同阿寇聯絡，阿寇喺呢件事上好堅強，佢都好煩o架啦，作為朋友會精神上支持佢，我比較擔心佢兩個女多啲。」</p><p>讚梁廷鏘有禮</p><p>Sammi表示相信寇鴻萍會懂得處理，她說：「希望一切快啲水落石出。」對於梁廷鏘為人是否很熱情，Sammi說：「見過佢兩、三次，覺得佢好禮貌彬彬，唔覺好熱情、搭人膊頭呢啲舉止。」採訪：胡比<br>攝影：陳志嵐</p></body></html>