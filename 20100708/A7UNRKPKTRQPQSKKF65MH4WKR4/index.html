<html><header><meta charset="utf-8"><title>周秀娜浸凍水想攬仔</title></header><body><h1>周秀娜浸凍水想攬仔</h1><p>周秀娜（Chrissie）早前遠赴法國拍寫真，並先後以34個造型上陣，當中有十多個是泳衣look，不過由於當地天氣日夜溫差大，令Chrissie叫苦連天，她笑說：「日頭好曬，成30幾度，但4點幾一收太陽就跌到十幾度，最慘係我每次落水都係4點後，凍到我起雞皮，好想即刻攬男工作人員嚟取暖，但個個都話對足我十幾日冇feel。」Chrissie坦言因為離港多天，十分掛念髮型師男友Avis。</p><p>為新片練排球</p><p>此外，Chrissie將於下月與JessicaC.開拍一套有關排球的電影，近日她已密密練波，以致雙手微絲血管爆裂，她說：「最辛苦係要做拉筋擘腿嘅動作，每次做完對腳都行唔到。」<br>採訪：比華利</p></body></html>