<html><header><meta charset="utf-8"><title>140磅着高踭鞋撐大伯張燊悅9月生完再嚟過</title></header><body><h1>140磅着高踭鞋撐大伯<br>張燊悅9月生完再嚟過</h1><p>34歲的張燊悅三年抱兩，去年產女後，9月會再迎來第二名孩子。她昨日挺着近8個月大的巨肚，在中環為大伯楊哲寧鞋店撐場。張燊悅穿兩、三吋高高跟鞋出入，自爆體重已升到140磅，並揚言有仔趁嫩生，第三、四個陸續有來！</p><p>張燊悅07年與任職教育局政治助理的楊哲安結婚，去年誕下重6.5磅女兒Lucy，之後火速再懷第二胎。張燊悅大伯楊哲寧、周梁淑怡女婿袁正文等合股幾百萬元開設Tassels男裝皮鞋店，昨晚舉行開幕酒會，張燊悅挺着近8個月大肚到場支持。</p><p>BB性別三緘其口</p><p>懷孕以來，張燊悅經常穿高跟鞋亮相，更曾任性單腳企。昨晚穿上一件貼身連身裙的她，巨肚突出，繼續以2、3吋高跟鞋示人，她說：「家31周，肥晒落我隻手度呀。由原本116磅，變咗140磅，仲有成兩個月先生，仲會肥啲。」擔心產後難收身？她說：「呢個係大肚婆必經階段，呢兩年我都係做大肚婆。」她透露9月預產期，將會留在香港自然分娩，但就為胎兒性別保密。<br>問到三年抱兩，可會再追？張燊悅說：「想趁後生再生，人多開心啲，不過都要一架車載得晒。」記者講笑問她揸七人車，還是揸巴士，她就說：「如果生夠坐巴士，就死囉。」她又不忘為大伯的鞋店宣傳，指常為老公操心，唯一毋須擔心是買鞋，她說：「因為大伯大批鞋款，先生對鞋好長情，男裝款好classic，我都有睇中，不過冇size。」</p><p>余安安女做公關</p><p>同場出席的還有傅明憲、丁子高、巫雨平、王敏德等，余安安幼女李文騫則在場做公關，她透露加入丁子高任職的IPS公司做暑期工，她說：「家喺LA讀Year1，係媽咪朋友介紹，我唔覺得辛苦，覺得好好玩。」<br>採訪：JessicaNgan<br>攝影：ChanShunChing
</p></body></html>