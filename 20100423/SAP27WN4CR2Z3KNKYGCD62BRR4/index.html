<html><header><meta charset="utf-8"><title>馮仁昭四圍超：阿姐自封骨精活力足 - 馮仁昭</title></header><body><h1>馮仁昭四圍超：阿姐自封骨精活力足 - 馮仁昭</h1><p>汪明荃（阿姐）最近成為OSIM按摩背心代言人，佢日前拍廣告時喺兩塊大鏡前大擺甫士，活力十足。阿姐自爆係骨精，平日工作壓力大，閒時最愛揼骨，佢話：「平日工作忙，經常主持唔少大型節目，所以肩膊成日繃緊，唔使開工，我最鍾意喺屋企享受揼骨樂趣。」唔知阿姐有咗呢件按摩背心，會唔會益吓骨精老公羅家英呢？</p></body></html>