<html><header><meta charset="utf-8"><title>窩輪摶擊：兗煤技術改善　炒輪揀25395 - 俊樺</title></header><body><h1>窩輪摶擊：兗煤技術改善　炒輪揀25395 - 俊樺</h1><p>花旗股市繼續喺高位徘徊，就好似花旗政府嘅財經政策，有啲失去咗方向感，道指報收11372，暫時未有條件破11500，跌番轉頭喺11250就已經有支持，依然係悶局。<br>港股日升日跌，恒指反彈79點，報收23171，緊貼條10日線，恒指喺呢個水平拉鋸咗6日，臨近年結，形勢弔詭，插落會試22400，破關而上，年結有機會破24000。市況靜續炒個別，出現技術突破嘅股份可望多兩眼。<br>兗煤C輪25395：兗煤（1171）報收22.55元，升0.67%。股價喺50日線拉鋸一段日子，等條20日線下移至現水平，技術指標逐步改善，噚日開始向上拋離20日線，有機會試上月高位25.25元，破位睇26.50元，可以諗吓隻C輪25395。<br>隻輪現價36仙，2011年4月15日到期，行使價20.28元，溢價5.9%，引伸波幅44.9%，槓桿率6.3倍（有效4.4倍），正股升上26.50元，25395睇67.5仙，正股跌穿21.30元就沽咗隻輪。<br>俊樺</p></body></html>