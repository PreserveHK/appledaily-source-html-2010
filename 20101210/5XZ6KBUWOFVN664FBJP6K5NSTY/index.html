<html><header><meta charset="utf-8"><title>籃FUN籃解：占士復仇大炒爵士</title></header><body><h1>籃FUN籃解：占士復仇大炒爵士</h1><p>勒邦占士（圖左）證明君子報仇唔使十年咁耐，只係29日就可以！皆因熱火周三憑「大帝」、獲迪、保殊合轟75分，作客以111:98大炒爵士，報咗29日前喺主場加時輸畀爵士之仇。占士賽後就滿意話好享受贏波嘅感覺。熱火家已經獲得6連勝，未來兩場都係鬥西岸下游嘅勇士、帝王，連勝場數有望延續喎！</p></body></html>