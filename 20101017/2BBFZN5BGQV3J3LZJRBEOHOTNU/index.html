<html><header><meta charset="utf-8"><title>校花校草拉票入娛圈</title></header><body><h1>校花校草拉票入娛圈</h1><p>由大專生參加的「UStar大專校花校草大選」其中六男三女靚仔靚女，昨日到尖沙嘴街頭進行宣傳及拉票，又向市民派發飲品，吸引不少途人圍觀，決賽將於下月在StarHall舉行。不過現場陽盛陰衰，稍欠睇頭，其中21歲的2號陳婉婷就讀於理工大學，除了讀書外她亦是模特兒，陳婉婷表示：「我份人好怕悶，所以我諗娛樂圈工作都幾啱我，我對唱歌好有興趣。」另外現年18歲的5號周樂雯就讀於樹仁大學新聞系，她同樣表示有興趣入娛圈。</p><p>曾拍不少廣告</p><p>至於稍為搶鏡的男參賽者有22歲的11號鄭俊軒，他在香港大學讀牙醫，亦曾拍過不少廣告，但他卻說：「其實我對娛樂圈興趣唔大。」<br>採訪、攝影：張俊銘</p></body></html>