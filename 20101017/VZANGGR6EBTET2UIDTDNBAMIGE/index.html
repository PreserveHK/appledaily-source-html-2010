<html><header><meta charset="utf-8"><title>趣趣地︰尼祖迪莊幸災樂禍</title></header><body><h1>趣趣地︰尼祖迪莊幸災樂禍</h1><p>曼城中場尼祖迪莊（圖）因剷斷賓艾化隻腳，但因此被叮出荷蘭國家隊嘅佢似乎仍未有悔意。話說日前球會練波迪莊剷跌高路托尼，托尼鬼殺咁嘈好似好痛，有職員就趁熱鬧衝出嚟作狀向迪莊出示黃牌。迪莊重演剷斷腳事件全程仲笑笑口，將快樂建築喺人哋痛苦身上，真係唔要得。</p></body></html>