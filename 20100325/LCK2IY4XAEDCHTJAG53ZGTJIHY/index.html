<html><header><meta charset="utf-8"><title>利字當頭：唔好咁快學奧巴馬 - 利世民</title></header><body><h1>利字當頭：唔好咁快學奧巴馬 - 利世民</h1><p>「你睇吓，奧巴馬咁叻仔，第一個黑人美國總統都畀佢做到，不過佢老母病嗰陣，都要俾保險公司諸多留難，你話美國人幾慘？我有個移民咗美國幾十年嘅親戚話，喺美國幾有錢都好，如果無醫療保險，一場大病，即刻變無產階級。奧巴馬為幫老母報仇，改革醫療制度，你哋做唔到，都俾佢做到啦！」原來牛頭角順嫂絕非泛泛之輩，連美國政治也關心。作為奧巴馬粉絲，這幾天順嫂好自豪，尤其不用向美國政府交稅的那些塘邊鶴，興奮程度加倍。<br>「奧巴馬逼啲醫生睇症唔收錢？定係共產晒啲藥廠？」<br>「好橋喎！點解奧巴馬諗唔到？怨有頭，債有主，係都找醫療保險公司霉氣啦！好似話，奧巴馬會幫啲以前冇醫療保險嘅人買醫療保險，仲要唔畀啲保險公司揀客，要做到差唔多全民受保咁！呢的咪德政囉！好似話我哋個周一嶽都有咁諗，不過特區啲官無鬼用，得個講字。香港，講講下就香咗啦！」順嫂仍然有留意香港時事。</p><p>醫療成本未必降</p><p>「買保險啲錢，邊個畀？天跌落嚟？定樹種出嚟？加稅咪得囉！再唔係，美國政府識印銀紙，使乜驚？枉你仲話自己識經濟。」所有問題如果都可以這樣解決，不去做，真的說不過去。可是，一個以219票對212票通過的法案，難道我們真的連聽也不聽那212票的反對理由。<br>事實上，美國政府花在Medicare和Medicaid的開支，跟花在國防和社會保障福利金額相若，這幾個大項，各佔美國聯邦政府總開支五分一，比很多人想像中要高許多。美國整體社會用在醫療的資源佔GDP的15%，比其他OECD國家平均高出最少5%。<br>合理解釋，一是美國人更重視生命，所以更願意付出。另一可能是，醫療服務難以靠入口產品替代，在美國這高成本環境，價錢自然高一點。當然，也可以是兩個因素都有。但將保險業玩死，真可以令醫療成本下降嗎？還是由出名不計成本的政府去辦醫療融資，令醫療成本高處未算高？<br>美國面對的問題，香港也同樣面對，但願我們會對症下藥。至少，看人家搞得怎樣，才找個真正有效的方法。<br>利世民</p></body></html>