<html><header><meta charset="utf-8"><title>轉當經理人　女模伴出入長發慶幸性愛片已過去</title></header><body><h1>轉當經理人　女模伴出入<br>長發慶幸性愛片已過去</h1><p>黃長發轉職做經理人後，不時帶着一班靚女模特兒出現，他前晚又與一班旗下藝人及胞兄長興往看法國片首映，希望藉機認識法國導演，爭取工作機會。他指性愛短片對他已是過去式，不想再有負面新聞，長興則謂細佬以後要懂得照顧自己。</p><p>黃長發早前捲入性愛短片風波後，滿城風雨似慢慢落幕，他前晚以經理人身份，帶同胞兄黃長興及公司旗下幾位靚女模特兒及演員，到灣仔會展欣賞法國電影《子彈頭》首映，表示來看法國戲，很想結識導演。長興笑說：「以前我睇住細佬，家細佬帶住我。」他謂長發會先幫他接洽，然後透過其經理人無綫找他工作，長興續說：「我平時好少去呢啲活動，可以見識法國導演係好機會。」</p><p>盼減少負面新聞</p><p>長發談到對性愛短片事件是否已心情平復時說：「我不嬲都開心，家都冇乜嘢可以回應，希望新聞可以少啲，我唔再係娛樂圈人，我係經理人，唔希望再有負面新聞。」之前有傳有人想將性愛短片賣給他？長發說：「冇，我自己一早覺得過咗去，最重要係家人同哥哥嘅支持。」問長發其兄是否任何事都支持？長興搶答：「咁又唔係，會睇住啫，以前好多嘢會提醒佢，但細佬大個喇，做埋經理人，佢可以照顧自己。」</p><p>溫碧霞內地撞邪</p><p>同場的溫碧霞表示剛在北京工作回港，未受當地沙塵暴影響，但卻遇上怪事，她說：「我一入酒店房啲燈忽然熄晒，我以為助手冇插卡，又唔係喎。我瞓時有人喺我耳邊吹氣，又發噩夢，我以後唔住嗰間酒店，搞到我第二日冇精神做嘢呀。」她又謂日前看了《歲月神偷》，令她想起很多小時在調景嶺的回憶：「點解永利街可以保留，調景嶺唔可以，嗰度都好多歷史。」她又大讚童星鍾紹圖很搶眼，很希望《歲月神偷》在金像獎得獎。<br>採訪、攝影：何慧斯</p></body></html>