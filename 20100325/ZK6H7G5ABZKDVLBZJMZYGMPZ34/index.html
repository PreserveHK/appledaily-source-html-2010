<html><header><meta charset="utf-8"><title>Stephy慶幸撇甩葉念琛</title></header><body><h1>Stephy慶幸撇甩葉念琛</h1><p>鄧麗欣（Stephy）昨日聯同梁靖琪、導演葉念琛於尖沙嘴出席商場活動，最近有傳暗戀Stephy多年的葉念琛，在黃宗澤撮合下與呂慧儀交往，Stephy指不知道傳聞，也笑指導演多緋聞，她說：「傳媒終於轉移目標喇，係咪同佢（呂慧儀）合作呀？」她感覺自己終於甩難：「我戥自己開心，因為緋聞樹入面可以除名。我哋緋聞都舊，講啲新嘅。」問到是否其名字與方力申掛在一起，Stephy說：「又唔使。」</p><p>葉念琛襯唔起</p><p>另外，葉念琛否認黃宗澤做紅娘，他說：「嗰日大家宣傳完《72家租客》去食飯，段新聞幾好笑，點解會話黃宗澤撮合。」問到他想跟Stephy或是呂慧儀傳緋聞，他說：「最好唔好啦！兩個我都襯唔起。」<br>採訪：王連連<br>攝影：彭琮然</p></body></html>