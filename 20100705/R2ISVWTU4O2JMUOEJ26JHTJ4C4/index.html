<html><header><meta charset="utf-8"><title>JaniceMan大女孩SBC</title></header><body><h1>JaniceMan大女孩SBC</h1><p>獲黎明賜名模Art的文詠珊（JaniceMan）由14歲出道至今快22歲，喜愛的扮靚風格也逐漸蛻變，以前沒粉紅和螢光色不歡，同時又愛全天候高跟鞋化濃妝，搞到工作look與休班look糾纏不清。現在她喜歡從工作及休班中找出平衡分野，同時也愛上法日少女共融的裝扮，SeebyChloé就是她的心水。</p><p>快將22歲的文詠珊示範法國少女品牌SeebyChloé的「大女孩」服裝，十分切合她的年齡身份，她說：「以前10幾歲時我幾乎日日都係Barbie嘅朋友，成日全身粉紅色，有時仲會加埋螢光黃、螢光綠咁，又鍾意好多花哩花碌圖案嘅衫，家大個女啦，着衫喜好慢慢有改變，平時多數係上身淨色、skinnyjeans加對平底鞋。」</p><p>平時走樸實</p><p>JM續說：「有呢個改變係有一輪我發覺自己工作look，同放假look好似溝埋一齊，再冇第二個look，唔使做嘢都化晒妝着高跟鞋，家我會分得清楚啲，做嘢時幾百變都得，平時自己可以樸實啲，着對婆仔鞋都可以好chic，而且又舒服，不過如果有啲特別喜慶節目我都會落足心機打扮，始終女仔都貪靚嘛。」
</p><p>多份法國味</p><p>法國妹牌SeebyChloé，JM自言早是粉絲，她說：「佢哋喺香港開第一間專門店時，我都成日去入貨，呢個brand好啱我心水，有開心mood嘅candycolour、圖案，印住牌子名長出長有嘅tee又好classic，同埋公主袖我都好鍾意，我呢個年紀梗係着番啲青春style嘅衫，日本牌子有時太一面倒kawaii，SeebyChloé有份法國味道，又好young，係一個好好嘅中間平衡位。」</p><p>日夜轉Feel</p><p>SeebyChloé的青春嬌俏又帶法式freestyle味道，是不少「大女孩」的favourite，配件飾物當中，也照顧了「大女孩」日夜不同風格的打扮。<br>帶着70年代個人主義、點點波希米亞風的paisleyprintdress，日間配kawaii貓仔tote、夜間換上一個miniclutch，都合型合格，另外波希米亞嬉皮風的蝴蝶belt，或是candycolour的條子、大紅心belt都是襯衫的良伴。</p><p>採訪：MichelleLeung<br>攝影：WongManShing<br>化妝：OmixB<br>髮型：JoyLeeofILColpoLaChioma</p></body></html>