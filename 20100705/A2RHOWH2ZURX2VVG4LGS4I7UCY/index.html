<html><header><meta charset="utf-8"><title>世盃動物園：巴拉圭阿根廷出局累事　巨咪無緣獻身</title></header><body><h1>世盃動物園：巴拉圭阿根廷出局累事　巨咪無緣獻身</h1><p>南美洲球隊喺8強戰前共有4隊，但巴西、阿根廷同巴拉圭都已出局，只剩低烏拉圭；如果「命運之神」想畀球迷再揀一次嘅話，相信佢哋會希望巴拉圭可以入4強，事關可以見證「巨咪乳神」巴拉圭靚女球迷莉爾莎列基美（LarissaRiquelme），「剝光豬」慶祝嘅場面！</p><p>巨咪夾手機成絕響？</p><p>25歲嘅莉爾莎列基美喺今屆南非世盃，憑一招「巨咪夾手機」成為全球傳媒焦點，亦令佢變成巴拉圭代言人；職業為模特兒嘅莉爾莎列基美在巴拉圭國內早已享負盛名，佢話過如果巴拉圭歷史性晉身4強，會喺首都亞松森嘅民主廣場「剝光豬」慶祝。<br>當巴拉圭喺8強以一球輸俾西班牙後，一眾男球迷都好似射失12碼嘅前鋒奧斯卡卡度素咁，喊到收唔到聲，皆因錯失咗「黃金機會」睇「好波」嘛！但查實今次巴拉圭世盃之旅都已經超額完成，殺入8強算係揚名立萬啦！</p><p>波里路女友想紋老馬</p><p>如果莉爾莎列基美臨時轉軚，發揚「人人為我，我為人人」嘅崇高理念，繼續上演「剝光豬慶典」嘅話，相信佢呢種「大愛世人」嘅精神，會再令佢人氣急升，亦可以成為現時最需要心靈慰藉嘅巴拉圭球員嘅「心靈雞湯」！<br>除咗莉爾莎列基美無緣「剝光豬」外，另一支8強出局嘅阿根廷，原本都有巨乳靚女「獻身」願意紋身，佢就係意大利前鋒波里路嘅阿根廷籍名模女友比倫（BelenRodriguez）；佢話過如果阿根廷贏到世盃，會將教練馬勒當拿嘅樣紋上身，但家陣都係冇機會囉！</p></body></html>