<html><header><meta charset="utf-8"><title>上位港牌？在</title></header><body><h1>上位港牌？在</h1><p>Wherearethey？這是我問朋友「關於香港時裝設計師，你想到甚麼」的答案。香港無疑是一個大商場，但講到localdesignerbrand大部份人還是一頭霧水，近代的除了化身星級潮物的Ground-Zero冒出頭，再數落去名單可能要追溯到九十年代了……究竟「香港時裝」去咗邊？今天都給挖出來細聽他她怹的Hereweare。<br><br>記者：吳允冲　<br>攝影：王文忠、陳盛臣<br>Model：Amanda@Elite、AgnesK@Zmodel<br>Makeup&amp;Hair：WillOr&amp;DianaforAmanda、Anson&amp;ViviforAgnes（http://hk.myblog.yahoo.com/willormakeup）</p><p>Sing<br><br>05年Poly畢業<br>先後任職I.T、Moiselle、SINSIN<br>3年前創立PLOTZ，進軍日本、巴黎、中東等地</p><p>PLOTZ　小事無限大</p><p>「喺香港做一個獨立有自己style的label，好難。」設計師SingchinLo如是說。<br>走怪雞funky路線的PLOTZ，一派北歐，其實土炮，還要是百分百的本地品牌。注目大作moldedtotebag將一堆亂線鋪在袋上營造特別質感。用fabric再加工亦是獨門戲法，如今季的signature水泡，也由布捲成，變成totebag、手袖、首飾……這才不辜負「極之興奮的小計劃」之名。引號內的「小」字刪不得，因為Sing從不着眼於主流潮流，但「小」的潛台詞，其實卻望能像TOGA，以自家式設計吸引忠實信徒。「最想玩自己style，走出去令人認同，而唔使follow大眾潮流。」可經大眾潮流IconSammi示範小店出品後，加上誇張搶眼的accessories和totebag，漸煲也漸紅。「紅」與「小」相悖，Sing不以為然，講到「香港時裝」更全面睇淡，「潮流醞釀得耐，先可以成為風格，但香港的潮流去得太快。又唔似得日本可以專讀剪裁、專讀colour，香港時裝設計師根本無support，就算幾有點子，都只係鉛筆底下的衣服，想有深度？好難！」</p><p>HEILAU　一褶成名</p><p>「以前為商業因素設計，家有自己牌子design上可放膽啲。」脫離OL返工套裝設計框框的Hei吐盡了現實。<br>一直為OL衣櫃出力的Hei，終於走出來，剛在10S/S推出以自己為名的牌子HEILAU，盡情將心思投入在自己最拿手的draping和立體剪裁，「平面發揮無咁大，我最鍾意都係拎塊布，用大頭針『拮公仔』咁drape，比較unique。」一如大部份本土時裝設計師，Hei亦以法國和中東市場為主。真Fur也是拿手戲，相對名媛身上的大大件皮草，cutting較young，而且是有彈性的stretchfur，有別於一般的皮草，日本人好buy。</p><p>Hei</p><p>在本地品牌treshei工作5年<br>今年自立門戶推自家同名品牌</p><p>CdK　賣得快好世界</p><p>「做衫？好易o架啫！像勞作，自己車、自己染。賣唔出？改吓就賣得出啦！」créaturedekeis的KeiHui道出不一樣的況味。</p><p>Kei</p><p>髮型師半途出家<br>到上海式設計學院跟阿伯學做衫、旗袍，再修讀時裝設計文憑<br>2個月前開設自家時裝店</p><p>17歲出身做髮型師，4年前開始créaturedekeis，兩個月前更開設自家店（是地舖！），他說「從來無plan過，要嚟就嚟！」初隨BenLi學整頭髮，跟隨廣告拍攝，遇上花樣年華、2046年代的WingShya和張叔平，見盡張曼玉關之琳，「一入行就有幸接觸到大師，好似拎到張pass咁。」初期做衫玩deconstruction，「喺美芝、美華氏搵舊衫，拆散再整埋；又幫GOD做囍字耳環。捱咗兩三年賺得千幾蚊，材料錢都蝕埋，又要交學費，試過4張信用卡都碌爆。」至上年多得徐濠縈睇中才轉虧為盈，「一擺喺LigerStore寄賣即賺。」修成正果，2個月前才在灣仔開店，是studio也是散貨場，不少大陸stylist來入貨。擅長拼湊的Kei喜玩弄texture，喱士、網狀、流蘇……但最憎畫illustration，自言做衫從不畫紙樣，材料拿上手便發功，部份工序繁複的，如喱士背心，都是自己逐件handmade車成，所以沒完整的季度collection，反而每月推出至少6款新品，款多但量小，Kei說最緊要把握時機，「我鍾意做時令嘢、啱市場的，最緊要快，快就賣得。」</p><p>f.TheFatCommunity（34873879）<br>觀塘興業街21號明生工業大廈11樓後座<br><br>k.BlousseRipped（28611208）<br>灣仔聖佛蘭士街15號地下<br><br>m.Magenta（29722029）<br>銅鑼灣記利佐治街名店坊1樓shopF-10<br><br>s.Seibu（29713888）<br>金鐘太古廣場</p></body></html>