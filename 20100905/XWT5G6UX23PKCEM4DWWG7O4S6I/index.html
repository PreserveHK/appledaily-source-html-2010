<html><header><meta charset="utf-8"><title>一周兩件：慶鈴炒落後看$3.2 - 錢雋</title></header><body><h1>一周兩件：慶鈴炒落後看$3.2 - 錢雋</h1><p>祖國下半年嘅汽車銷售數據幾靚仔，炒落後汽車股，炒慶鈴（1122）。根據中汽協數據公佈，今年7月祖國汽車產、銷量，按年增加15.67%及14.4%，而8月嘅乘用車銷售，亦按年增加59%。祖國汽車市場踏入下半年，keep住旺場，照計，整體汽車股，包括慶鈴在內，本年度業績繼續好醒神。而汽車銷售數據靚仔，加埋呢期市場狂炒內需股，汽車板塊亦已經有point炒。<br>慶鈴最新NAV每股3.20元，現價2.13元嘅PB，仲企喺一倍樓下，而家陣其他中資汽車股PB全部兩、三倍，汽車股當中，慶鈴PB最吸引。再講，慶鈴最新揸住淨現金，高達63億港元，係超級現金牛。呢轉博慶鈴PB上番一倍，股價可見3.2元，現價潛在回報率50%，PB仲未有耐追到同類股。</p><p>第一上海折讓吸引</p><p>第一上海（227）對上星期二嗰14RSI跌到落20樓下超賣區，跟住幾日反彈，但現價1.13元仲係挨近1年低位，殘到痹。又第一上海最新NAV每股1.86元，現價折讓39%，亦係折讓最吸引嘅紅色或者中資證券股。呢轉吼實第一上海，股價一跌到挨近1.04元，相信到時會有技術超賣甚至背馳情況，博升20%到1.25元，第一上海仲未有耐上到NAV水位。<br>錢雋</p></body></html>