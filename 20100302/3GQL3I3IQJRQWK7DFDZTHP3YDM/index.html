<html><header><meta charset="utf-8"><title>黃澤鋒：佢係個癲嘅人</title></header><body><h1>黃澤鋒：佢係個癲嘅人</h1><p>對於被前女友謝小姐指一腳踏幾船，黃澤鋒昨日在電話中反指遭女方威脅及電話騷擾要求復合，他說：「我09年同佢分手後先識我太太（準太太陳麗麗），雖然大家仲喺同一個會打泰拳，但見到佢我冇嘢講，大家分咗手成年，佢仲不斷打電話畀我，想話復合，但我唔肯。佢睇到《蘋果》知我結婚後發咗癲，打咗二、三十次電話畀我，又要脅我話同傳媒爆大鑊。我唔聽佢電話，佢就打畀我太太騷擾佢。」</p><p>「真係頂佢唔順」</p><p>黃澤鋒表示準太太一早知道前女友行徑，形容跟舊愛謝小姐拍拖三年來都很辛苦，他說：「我真係頂佢唔順，我所有朋友佢都當敵人，成日check我email、電話同facebook。我facebook禁制咗佢，佢就好似電影《FatalAttraction》（孽緣）咁，佢係個癲嘅人，男歡女愛合則來不合則去，你要脅我，我係唔會怕你。」<br>至於被指一腳踏幾船，黃澤鋒說：「佢要點講就點講，我又未結婚，朋友係有好多，但影幅相係咪代表乜嘢？BoBo同GiGi都係我朋友，如果我真係咁仆街，佢哋唔會仲同我聯絡啦。我要交代嘅話，只需要同太太交代，其他人我唔理，佢放唔低我都冇辦法。」採訪：林妃
</p></body></html>