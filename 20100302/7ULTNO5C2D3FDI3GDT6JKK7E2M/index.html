<html><header><meta charset="utf-8"><title>窩輪搏擊：20504值博率佳 - 俊樺</title></header><body><h1>窩輪搏擊：20504值博率佳 - 俊樺</h1><p>結算之後港股好友繼續發力，恒指噚日大幅裂口高開，之後拾級而上，最後以全日最高位21056收市，升448點，成交679億元，破埋50日線，氣勢好好。<br>不過收市之後滙控（005）公佈嘅業績同分析員嘅預測有頗大差距，唔知投資者收唔收貨，今日好大機會拖低大市。<br>新世界C輪20504：新世界發展（017）昨收14.76元，升3.6%。股價突破50日線，成交顯著增加，有機升破位處15.50元嘅100日線，炒上睇17.20元，可以諗吓隻C輪20504。<br>隻輪現價16.6仙，2010年12月30日到期，行使價17元，溢價26.4%，引伸波幅48.6%，有效槓桿3.9倍，正股見17.20元，20504睇29.1仙，升七成，正股跌穿14元，就沽咗隻輪止蝕。<br>俊樺</p></body></html>