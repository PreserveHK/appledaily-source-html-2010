<html><header><meta charset="utf-8"><title>窩輪摶擊：雅居樂現強勢　炒輪揀22320 - 俊樺</title></header><body><h1>窩輪摶擊：雅居樂現強勢　炒輪揀22320 - 俊樺</h1><p>隔晚花旗股市反覆回落，道指下跌39點，10200關失守，指數雖企喺支持水平，但短線跌穿10000關機會唔細，日線圖現倒轉錘，有機會出現技術反彈，至於彈幾多，就要睇有冇消息配合，經濟前景麻麻，家要靠併購消息。<br>港股終於下試100日線，恒指報收20658，倒轉錘，成交增，如果噚晚花旗反彈，恒指今日好大機會上試20800，不過暫時乏力試21000關。<br>雅居樂C輪22320：雅居樂（3383）噚日報收9.34元，升1.8%。月初股價升到10.76元冇力再上，反覆跌穿10日同20日線，前日下試50日線守穩，噚日陽燭高收，短線有機會試9.80元，破位睇11.30元，可以諗吓隻C輪22320。<br>隻輪現價17.7仙，2011年7月4日到期，行使價8.88元，溢價14%，引伸波幅48.6%，槓桿率5.3倍（有效3.3倍），正股升上11.30元，22320睇31.7仙，正股跌穿8.68元就沽咗隻輪。<br>俊樺</p></body></html>