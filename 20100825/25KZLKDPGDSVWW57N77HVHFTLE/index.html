<html><header><meta charset="utf-8"><title>另一波寫真戰　i級電子水着</title></header><body><h1>另一波寫真戰　i級電子水着</h1><p>暑假快要到尾聲，書展動漫節亦早已完場，秋冬新裝上架之際，不代表夏天一下子要完結。32℃的炎夏，沙灘上依然到處是弄潮兒，銅鑼灣Lingerie新店Zecret便找來四個o靚模做同名組合出電子寫真，日系Bikini橫行沙灘，誓要將這股熱浪延長。<br><br>記者：吳允冲<br>攝影：陳盛臣<br>Model：Ceres、Kinki、Boo、Brigida@Zmodel.com<br>Makeup&amp;Hair：JoeyCha</p><p>（左起）<br>OnCeres：紅色波點Bikini$618/z、<br>OnKinki：粉紅×白間條水手Bikini$618/z、<br>OnBoo：黃色Bikini$578/z、<br>OnBrigida：豹紋Bikini$578/z<br></p><p>深谷水手Look</p><p>以為「o靚模」會成過季舊衫，點知模熱久久不散，由始祖周秀娜到今年E神楊梓瑤，直到夏天完結前，仍然有新貨上市，跳舞歌手方珈悠解放Body出電子寫真，是日主角四個女仔ZecretGirls亦計劃將性感照網上放送。寫真推出前的今日，四女更着住泳衣率先大晒。Zecret近期主打Kawaii的日系Bikini，BetsyJohnson、Pinkie&amp;Dianne等幾個牌子各有特色，水玉波點、橫間等Cutie風必備主菜當然不能少！店內日系泳衣設計精心，Details位特別多，如將橫間變成水手服，胸前仲有一個船舵吊飾，波點的吊飾則化身成車厘子，極度可愛，一定能吸引沙灘上眾人的目光！不能不提比堅尼內已內置重重厚Pad，免了左攝右攝的工夫，輕易營造出自然的波濤洶湧效果。壯觀山谷加埋卡娃兒造型，身邊雄性動物一定坐唔定。唔怕話埋畀你知，Zecret新店新張期內八折，掃貨後立即起行衝去沙灘，仲可以曬到成個月！</p><p>Bikini爆乳救星</p><p>遇上無Pad的薄罩Bikini，平胸的妳都唔使一臉愁容，另一同樣位於銅鑼灣的日系內衣店Inducer有這寶物：泳衣Pad，見到兩個缽仔糕就知谷胸原理同使用方法與NudeBra其實差不多，唯一分別就係遇水唔會甩，將泳衣Pad攝在Bikini內，谷胸效果自然，更加唔怕落水變露暈娜，可安心營造爆乳效果。</p><p>娜姐「圓美」好橋</p><p>泳衣之外，Lingerie又點少得Bra？Inducer成為周秀娜與師妹SugarBeez寫真的LingerieSponsor，谷胸效果有目共睹，不少胸懷大志的少女跟住娜姐掃貨，尤其是具承托力的DeepVBra，不用墊NudeBra已可托出渾圓胸形，幾乎賣到斷市！先天條件不足的，或可借用另一谷胸救星──吊橋，戴在Bra外能將胸形更集中，ACup變CCup、C奶變E奶，深坑效果非常澎湃。崇尚自然不谷胸的話，Zecret店主則教路，選擇有Ruffles、花花、喱士的Bra，望落多層次，玩視覺戲法，都可以有變大的神奇效果。</p><p>i.Inducer（28810802）<br>銅鑼灣利園山道27號3樓　<br><br>z.Zecret（28380687）<br>銅鑼灣景隆街7號顯輝中心18樓</p></body></html>