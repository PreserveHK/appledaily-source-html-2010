<html><header><meta charset="utf-8"><title>珍珠蠔洗白白　向生粉SayNO</title></header><body><h1>珍珠蠔洗白白　向生粉SayNO</h1><p>好多廚房慣例都係代代相傳、阿媽教落，但原來呢啲方法，好可能是錯的，好似用生粉水來洗蠔，以為好乾淨，其實連鮮味都洗走埋，今日Max一於糾正大家的入廚謬誤﹗<br><br>記者︰黃家欣<br>攝影︰王文忠<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=918942<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>MaxWu（iCook廚具達人）<br><br>資深烹飪導師，著有《家常慳家菜》、《特色甜品Cook得起》等食譜，並有多年擔任廚具顧問的經驗，熟悉不同廚具的用法及特性。</p><p>煮題　解開入廚謬誤<br>廚房是非題<br>1.珍珠蠔要用生粉捽才乾淨？</p><p>好多人以為洗蠔要用鹽或者生粉捽才乾淨，其實這樣會將珍珠蠔捽散，更會令味道流失，其實珍珠蠔只須用清水輕輕過乾淨便行。</p><p>2.生粉可將肉餡黐實？</p><p>做煎釀三寶時，許多人會用生粉將肉餡黏附於青椒，通常肉餡依然會甩出來，其實只要肉餡加入足夠生粉以及清水攪拌至軟滑，調校好濕度才釀，煎熟時就不會從食材上脫落。</p><p>3.平底鑊可煮意粉？</p><p>一般西廚都建議採用直身湯煲烹煮意粉，等閒用上5至6公升清水，相當浪費食水及時間，其實簡單用平底鑊，加入1杯清水，已足夠煮1人份量的意粉有餘。</p><p>4.錫紙不能入微波爐？</p><p>坊間一般微波爐錫紙是可用於微波爐內，但必須注意用法，亮身一面要向外，而錫紙會將微波反射，如果將焗薯包着，會久久不能煮熟，所以應該於加熱焗薯後才包上錫紙，熱力慢慢滲透將薯仔焗熟透；但如果用微波爐蒸蛋時，就可包上錫紙，避免蛋面過熟，變得平滑。</p><p>鹽酥珍珠蠔</p><p>00hr50min<br>製作難度：★★☆☆☆<br>份量：4人<br><br>正確的方法洗蠔，的確保留了鮮味，炸得外脆內軟，一咬即有海水鮮味溢出，鹹香得來好惹味。
</p><p>材料</p><p>珍珠蠔300克、幼鹽1茶匙、胡椒粉適量、五香粉1/2茶匙、幼粒番薯粉2杯、蛋黃1隻</p><p>做法</p><p>1.珍珠蠔逐隻放入一碗清水內洗淨，揀去蠔殼後瀝乾待用。<br><br>2.將番薯粉、五香粉、幼鹽、胡椒粉拌勻備用。<br><br>3.將油注入平底鑊，以中火加熱至170℃，放入木筷子測試，1至2秒後冒出氣泡即可。<br><br>4.珍珠蠔拌入雞蛋黃，把蠔肉沾上番薯粉後，放入油鑊炸至金黃色，撈起瀝油，即可上碟。</p><p>煎釀三寶</p><p>00hr50min<br>製作難度：★★☆☆☆<br>份量：4人<br><br>加入雞湯來煎，入味得來，亦有微焦的香口，魚肉混合豬肉來做餡料，特別帶鮮香。</p><p>材料</p><p>鯪魚肉120克、免治豬肉120克、燈籠椒1個、茄子1個、實豆腐1盒、清雞湯1/2杯<br><br>調味料：生抽1湯匙、糖1/2茶匙、生粉2茶匙、清水2湯匙、胡椒粉適量、麻油適量、水適量</p><p>做法</p><p>1.將鯪魚肉、免治豬肉拌勻，加入調味料，攪拌至起膠，如太乾的話可酌加小量清水，將肉餡撻十數下，可令肉餡更結實爽口。<br><br>2.茄子切片；把燈籠椒去籽切小塊；豆腐切成小塊，放上廚紙略為吸印乾水份。<br><br>3.肉餡以餐刀塗抹在茄子、燈籠椒上；再將肉餡抹於豆腐上。<br><br>4.加少許油落鑊以中火加熱，將三寶放入鑊，肉餡朝下放入，反轉後再煎至兩面金黃，加入清雞湯煮至熟透，即成。</p><p>香草欖油脆酥拌意粉</p><p>00hr50min<br>製作難度：★★☆☆☆<br>份量：4人<br><br>麪包脆酥香口又惹味，略帶少許辣，伴爽滑彈牙的意大利粉，感覺清爽不油膩。</p><p>材料</p><p>意大利粉100克、香草碎1茶匙、全麥方包（烘脆）2片、紅辣椒乾1隻、橄欖油2湯匙、蒜茸2粒、鹽適量、鮮磨黑椒碎適量</p><p>做法</p><p>1.將已烘脆的方包多士用廚剪剪碎成麪包糠。<br><br>2.平底鑊內放入橄欖油、蒜茸、辣椒碎、香草碎、麪包糠，以中低火拌炒至材料金黃香酥，灑上小量鹽、黑椒碎調味，盛起放廚房紙上吸去油份備用。<br><br>3.在原鑊中放入清水及1茶匙幼鹽以高火煮沸，放入意大利粉以中火煮8分鐘至軟身，即可撈起上碟，趁熱拌入麪包脆酥即可享用。</p><p>芝士焗釀薯皮</p><p>00hr40min<br>製作難度：★★☆☆☆<br>份量：4人<br><br>薯皮好香甜，釀入熱辣辣的煙肉、洋葱餡料，多一份清新感，做法方便相當簡單﹗</p><p>材料</p><p>大焗薯2個、巴馬臣芝士粉4茶匙、煙肉（切碎）2片、洋葱（切碎）1/2個、香草碎1茶匙、幼鹽適量、黑椒碎適量</p><p>做法</p><p>1.用叉在焗薯表面刺數下，原個放入微波爐內以中高火加熱3分鐘，時間完畢再將薯仔反轉，以中高火再加熱4分鐘，取出焗薯後包上錫紙放置20分鐘至熟透。<br><br>2.煙肉碎、洋葱碎拌勻，不需加蓋放入微波爐以中火加熱1分鐘，取出後加入香草碎、幼鹽、黑椒碎，再以中火加熱2分鐘，拌勻待用。<br><br>3.把包裹焗薯的錫紙除去，將焗薯對半切開，以匙羮把部份薯肉挖出，填上洋葱煙肉餡料，灑上芝士粉，再放入微波爐以中火加熱1分鐘待芝士微溶，即成。</p></body></html>