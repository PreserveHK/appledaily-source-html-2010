<html><header><meta charset="utf-8"><title>窩輪摶擊：財險睇10.5元　20569可翻兜 - 俊樺</title></header><body><h1>窩輪摶擊：財險睇10.5元　20569可翻兜 - 俊樺</h1><p>花旗股市上禮拜五顯著上升，噚日港股大幅反彈，不過即月期指結算，淡友喺高位力壓，恒指升到10日線遇阻，無力再上，反覆跌番落20737收市，上升139點。<br>恒指重越100日線，技術上叫做穩番啲，不過20800至21130阻力重重，要突破唔係咁易。今日賣地成績會理想，但地皮唔算太大幅，成交價唔會有新啟示，樓市成交淡靜會繼續多一段時間。<br>財險C輪20569：中國財險（2328）噚日報收8.95元，升3.5%，同備受沽壓嘅中國人壽（2628）成強烈對比，財險技術走勢再度轉強，亦會受惠於一啲沽國壽嘅換馬盤，股價短線有力再試9.50元，破位睇10.50元，可以翻兜隻C輪20569。<br>隻輪現價13.6仙，2010年12月13日到期，行使價8.28元，溢價7.7%，引伸波幅53.2%，槓桿率6.6倍（有效4.4倍），正股升上10.50元，20569睇25.4仙，正股跌穿8.45元就沽咗隻輪。<br>俊樺</p></body></html>