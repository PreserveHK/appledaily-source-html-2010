<html><header><meta charset="utf-8"><title>華欣飛車High喂　兜頭淋孖人花灑</title></header><body><h1>華欣飛車High喂　兜頭淋孖人花灑</h1><p>曼谷，香港人已經玩到熟過落尖嘴，男士們已好難響熟路到唔使睇精讀的女友面前扮晒引領前路。點算呢？扮情侶的Michael拖住Elaine，再拖住後尾十幾人三車電燈膽今次玩自駕遊，由曼谷鏟落華欣，揸到邊食到邊，此乃第一集，往後陸續有來。<br><br>記者、攝影：陳慧敏<br>鳴謝：泰國觀光局、HotelAlila</p><p>靚車日租$286起</p><p>往泰國自駕遊的人越來越多，油費便宜嘛，每公升才約$7.9。租車費最便宜每日約$286起（ToyotaVios），只要年滿23歲，持國際車牌，並以信用卡付約$4,973作按金，就可租車自駕遊了！</p><p>MINICooperConvertible<br>載客：2人<br>租金：約$1,492/日</p><p>開篷BMW325i　<br>載客：4人<br>租金：約$2,735/日</p><p>ToyotaCommuter　<br>載客：11人<br>租金：約$460/日</p><p>MasterCarRental（機場店）<br>地址：SuvarnabhumiAirport2/FArrivalArea（7-8號出口）<br>網頁： http://www.mastercarrental.com </p><p><br>開篷MINI公路遊</p><p>時間關係，廢話少說。扮情侶的Michael拖住Elaine（姚子羚）一出機場就去取車，他們揀的是開篷MINI。我們一行十幾人四部車，目的地是距離曼谷約183公里的華欣，坐巴士約需2.5-3小時。由機場取車捱過曼谷世界級塞車段，找到35號極速120km/hr直奔華欣。曼谷往華欣路線，無論睇地圖、租車公司或機場人員都講到easyeasy，但其實路上頗多分岔口，都係租埋GPS穩陣！</p><p>路線：先往ChonburiMotoway西行，至DinDaeng→TollWay→DaoKhanong→35號公路→SamutSakhon→SamutSongkhram→左轉入4號公路→Phetchaburi→Cha-Am→HuaHin</p><p>Stop1：浪漫沙灘！嘆沙嗲串燒</p><p>情侶一雙，當然要去一下最有名的七岩沙灘（Cha-Am）。由於是旅遊區，大路兩旁都是大小食肆，隔幾步又有ATM，是個完美的補給站。而且馬路跟沙灘之間一直都是泊車位，心血來潮隨時停下，在既長且平的沙灘上閒hea。記得即使是旅遊旺季，七岩沙灘上的人潮都沒有布吉多，穿着彩色沙麗，前後兩籃海鮮，或滿身棉花糖的小販笑着走來，你要買就讓你挑，不買就笑笑口走開，也不死纏，悠閒自得的氣氛，怪不得這也是泰國皇室愛來的避暑勝地。</p><p>Stop2：噴火！地道海鮮餐</p><p>你知道平民食神Michael最鍾意食地攤的：「總係地道風味好食啲！」上車再駛遠一點，開始進入本地人的沙灘區域，赤腳的孩子追着漫天蜻蜓在跑，我們隨便挑了家海邊餐廳用餐。導遊小姐Apple：「熱帶地方的人都愛吃辣。吃了谷出一身汗，海風吹來，那陣透心的凉連雞皮都直豎！」但係我個嘴已經沒知覺了！嗱嗱聲補番啖炒椰絲，清甜爽脆的口感，救了我一命，繼續食。</p><p>Kitchenlucid<br>地址：486/9Moo2,PakNamPran,Pranburi,PrachuapKhiriKhan</p><p>Stop3：熱帶雨淋花灑浴</p><p>去得華欣當然是想人少少，否則我去人多車多的布吉啦！我們入住的是距華欣約半小時車程的七岩Alila。這間頗隱蔽的酒店乜都大過人，入口處是幾面高高的樹剪成的高牆，已然進入獨立空間。72個客房7個PoolVillas由泰國名建築師設計，大得來簡約而實用。夠隱密，連沙灘都變成私伙咁滯，興奮衝出去，但未行到沙灘已見個牌寫住「小心水母」，旁邊是隻警醒的水母乾。喔，還是回頭去泳池游好了。每日在外身水身汗，特別想念浴室那個來自德國的暴雨花灑。我肯定這浴室原意是讓情侶一雙齊齊雨下玩水的：那兩層高的樓底，那60×48厘米的巨型花灑兜頭淋下來，花灑下的空間大到夠開一枱麻雀！同伴仲話：「瞓地扮住BathAngel冲㖭啦！」如此hip的酒店千幾蚊一位起跳不為過。然今至11月30日前優惠價竟是約$1,070一晚！最貴的poolvilla才不過約$2,910，抵過住boutiquehotel呢！</p><p>HotelAlila<br>地址：115Moo7TambolBangkao,AmphurCha-Am,Phetchaburi<br>網頁： http://www.alilahotels.com </p><p><br>DrivetoHuaHin</p><p>溫馨提示：我們一行四架車，為方便聯絡，就一車一部Walkie-Talkie，用了幾日，卻在曼谷市中心被警察阻止。原來在泰國用Walkie-Talkie要向軍部申請執照的。</p><p>TravelMemo
</p><p>持BNO或特區護照免簽證。泰國領事館：25216481<br>9月30日前出票，10月31日前出發泰國航空親子優惠，兩位成人一位小童連兩晚住宿，成人每位$2,590起，小童$2,290起。泰航假期： http://www.roh.com.hk </p><p><br>1港元約兌4.01泰銖（文中價錢已折算港元）<br><br>220V，兩扁腳插座</p><p>泰國　華欣<br><br>下周有雨，26-32℃</p></body></html>