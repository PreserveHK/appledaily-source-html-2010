<html><header><meta charset="utf-8"><title>特稿：名牌新帥勝鼓難響 - 牽牛</title></header><body><h1>特稿：名牌新帥勝鼓難響 - 牽牛</h1><p>期望越大失望越大，摩連奴首仗未能贏波，固然失望，但環顧歐洲球壇，今季不少名牌新帥都未能打響頭炮；祖雲達斯教練迪尼利，首度領軍竟作客以0:1不敵升班馬巴里，就至為失望。</p><p>迪尼利上季助森多利亞取得意甲殿軍，攻守兼顧風格甚獲好評；今季「升呢」教祖記，球隊更有柏比、佐治馬天尼斯等新兵加盟，但首戰就不敵巴里，甚為尷尬。麥卡倫挾上季領川迪奪得荷甲威勢，今季轉戰德甲，領禾夫斯堡首仗僅負拜仁慕尼黑，原本並不太差，但上仗主場領先3球下，反敗予緬恩斯3:4，認真失威。另外，鶴臣首仗賽和阿仙奴，對利物浦球迷尚有交代，但他的保守風格，未必獲紅軍粉絲滿意。文：牽牛</p></body></html>