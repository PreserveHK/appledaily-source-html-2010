<html><header><meta charset="utf-8"><title>徐濠縈　時．妝共同體</title></header><body><h1>徐濠縈　時．妝共同體</h1><p>每次見佢淨係講衫褲鞋襪，你唔悶我都悶啦！所以我哋今次搵徐濠縈講神，不過唔係Eason，而係神級品牌CHANEL，其於時裝界的地位毋庸置疑，實情在化妝行亦具江湖地位，連阿徐都讚胭脂甲油有料到。<br><br>記者：胡卓琳<br>攝影：王文忠<br>Makeup：ArrisLaw<br>Hair：BenLee@AGLOW</p><p>胭脂唔使紅卜卜</p><p>其實你我她都知阿徐係時裝界高手，她穿過買過的都會紅，MBT正是好例子，在今時今日時裝跟化妝直接掛鈎的年代，她的秋冬攻略會如何呢？「其實我一向都無特定的妝配秋冬裝，不過我覺得有時候穿沉色衫時，不妨用較鮮色的唇彩或胭脂，好似我今日穿這套黑色皮裙，塗橙或EarthTone顏色，甚至PastelTone的唇彩，感覺會較突出；穿淺色衫時就可以塗粉紅色的唇彩。」<br>雖然今次叫得郁阿徐全因CHANEL大面子，但她是品牌胭脂甲油的粉絲又真係千真萬確喎！阿徐：「如果不為工作，我其實絕少FullMakeup出街，因為我崇尚自然，平日亦只用遮瑕膏遮眼袋及掃胭脂出街，因為胭脂可幫助調校膚色，令人看來更精神飽滿，而CHANEL的胭脂正是我的首選。」說實話，我也是這方形小盒胭脂的擁躉，粉紅、粉橙、玫瑰紅，顏色只稍稍不同，但配合妝容效果很易締造不同妝效，阿徐在胭脂用色上都有一番見解，「我鍾意粉紅及橙色胭脂，例如我鍾意着Beige或灰色衫，我會用帶橙色的胭脂，平日着CasualWear時我又會用粉紅色，簡單點綴已很靚。」聽到未？以後塗胭脂咪再一味以為紅卜卜就係靚！
</p><p>妝容用色</p><p>妝容用色</p><p>阿徐推介<br>FW五大MustBuy<br>烏黑甲油</p><p>「我在很久以前已迷上CHANEL甲油，尤其黑色甲油，顏色好實好容易襯衫，基本上這是我一年四季的必備。」</p><p>豹紋單品</p><p>「其實都不只今年，近年都流行豹紋的Item，上自大褸下至襪子都有。」
</p><p>毛神神物</p><p>「每逢秋冬我都會購入很多Fur物，真假都無所謂，加上今季興啡及Beige色，就算一件小小的配襯品都好靚好高貴。」
</p><p>皮革製品</p><p>「皮革製品其實好百搭，所以秋冬不一定只有皮褸，也可嘗試揀皮裙、皮衫、皮Leggings等。」</p><p>粉紅胭脂</p><p>「秋冬顏色夠沉，所以我比較多塗粉紅胭脂，而且我總是認為粉紅色胭脂有令人紅粉菲菲的感覺。」
</p><p>C.CHANEL（28100978）<br>中環太子大廈地下<br><br>CB.CHANELBeaute（28101083）<br>銅鑼灣利園二期G11號舖<br><br>L.Liger（34833948）<br>銅鑼灣白沙道11號1樓</p></body></html>