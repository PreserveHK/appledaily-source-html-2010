<html><header><meta charset="utf-8"><title>屢敗屢戰驚戀情見光死Mango帶猛男返香閨唔認數</title></header><body><h1>屢敗屢戰驚戀情見光死<br>Mango帶猛男返香閨唔認數</h1><p>王秀琳（Mango）跟熊黛林拗手瓜爭郭富城失敗後，爭黃曉明又輸給Angelababy，雖然Mango在情場上屢戰屢敗，但未有令她停下腳步。大前晚，記者目睹Mango偕一高大俊男踢住情侶人字拖到跑馬地開餐，之後到超市買紙巾，再齊返Mango的跑馬地香閨。不過她昨日否認戀情，莫非怕見光死再打敗仗？</p><p>情場上連番戰敗的王秀琳，月前被指翻撻前男友、柬埔寨航空太子爺Homan，又被傳媒拍到有型男夜訪跑馬地黃泥涌道香閨，事後Mango否認跟型男拍拖，揚言他只是上門整電腦而已。不過，大前晚Mango又被發現偕另一位更高大威猛的俊男夜遊，二人撐完枱腳後再到超市買紙巾返歸。</p><p>拍拖晚飯逛超市</p><p>大前晚7時半，一身街坊裝的Mango和高大猛男齊齊踢住情侶人字拖現身跑馬地，二人步行到成和道的皇府食晚飯，逗留了一小時左右便飽肚離開。晚飯後，猛男拿着一樽汽水與Mango在街頭散步，二人有傾有講，不停在跑馬地一帶兜圈。<br>之後，Mango與猛男到附近超市購物，其後猛男拿着一袋五盒的紙巾離開。Mango興奮地跟猛男講個不停，猛男則不時情深款款望住她，二人之後便踱步返回Mango的跑馬地香閨。<br>記者昨日致電Mango，問她大前晚是否與猛男在跑馬地食飯時，她初時以相當肯定的語氣否認說：「冇，冇啲咁嘅事！」</p><p>稱成班朋友在家</p><p>直至記者告訴Mango拍下照片，她始說：「普通朋友嚟啫，我哋唔係拍拖，嗰晚其實成班朋友去咗我屋企，我哋落街買啲嘢啫。」遺下大班朋友在家，兩支公落街食飯，確令人感到莫名其妙。<br>Mango又表示現時感情生活空白，問她是否因為連番受挫而對感情事沒有信心？她說：「唔關事，想專心啲做嘢啫。我家多數喺台灣做嘢，所以一返嚟香港就會約啲朋友聚吓。」<br>採訪、攝影：楊浩賢、羅德光
</p></body></html>