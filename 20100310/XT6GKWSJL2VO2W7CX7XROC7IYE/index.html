<html><header><meta charset="utf-8"><title>窩輪搏擊：20361博翻半番 - 俊樺</title></header><body><h1>窩輪搏擊：20361博翻半番 - 俊樺</h1><p>港股噚日窄幅牛皮，恒指升10點收市，報收21207，成交唔夠590億元，觀望氣氛濃厚。<br>恒指升破50日線後，下一步係挑戰100日線，要突破呢一關，最緊要有成交配合，如果唔係多數會跌番轉頭，不過內銀股仲未升完，加埋隻國壽（2628）起步炒上，後市應該反覆向好。<br>中海C輪20361：中國海外（688）昨收17.46元，升3.1%。股價前幾日喺條100日線拉鋸，前日炒上之後，噚日升幅擴大，睇嚟有力推向19.50元，可以諗吓隻C輪20361。<br>隻輪現價17.7仙，2010年8月23日到期，行使價20元，溢價24.6%，引伸波幅57%，有效槓桿4.3倍，正股見19.50元，20361睇27.8仙，可翻半番，正股跌穿16.60元就沽咗隻輪止蝕。<br>俊樺</p></body></html>