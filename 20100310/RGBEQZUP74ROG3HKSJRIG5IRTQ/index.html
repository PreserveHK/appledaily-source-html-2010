<html><header><meta charset="utf-8"><title>時裝懶人　徐濠縈愛黑恨黑</title></header><body><h1>時裝懶人　徐濠縈愛黑恨黑</h1><p>以「毒癮」來形容品牌們對crossover的鍾情，頗為貼切，一旦享受了crossover曾經帶來的榮華富貴，要回頭獨自走我路，似乎是件「為世不容」的事。原因世界難撈，不到處留情，就難再有激情。PUMA亦身陷其中，與各牌相遇後，濫情依然，說時遲那時快，PUMA與新對象HusseinChalayan已拖手登場。<br><br>記者︰吳美美<br>攝影︰伍慶泉<br>Makeup︰OmixB<br>Hair︰PiusYiu@O4<br>Location︰Clash（25377289）<br>中環威靈頓街68-70號2樓</p><p>計劃開分店寫專欄</p><p>拍攝之後兩日，徐濠縈又要到巴黎等地為自家店舖入貨，潮人似乎都係百忙，麻煩暫時停低傾兩句先啦。世人對於黑色的愛好，都是源自方便/易襯/難出事，其實，阿徐都係。「講出嚟都無咩人信，但我都係懶人，着黑色都係無咁易出事，不過呢兩年我都逼自己買少啲黑色。」係喎，剛剛着完幾套PUMAoutfits，要問吓大家意見先？「都幾百搭，而且都係outdoor款，家陣日本都好興呢類衫，不過我都唔會fullgear，會當highfashion咁去襯。」<br>轉問個人事業，開咗一年嘅Liger原來有新動向，即將開設分店！但地點保密，總之唔係CWB。另外，一直有人投訴話店內貨品size太細，店主有何反應呢？「Size方面係有待改進，不過家陣顧客都多咗，亦發現正常身形比偏瘦人多，所以家陣入嘅size都會大啲嘅。」現時流行的潮人潮Blog，阿徐已經係一分子，遲啲仲寫專欄噃，「已經傾緊幫雜誌寫專欄，而自己又有兩個blog（一個forLiger、一個forClot）不過都係想等blog上軌道，因為其實自己唔鍾意寫嘢。」</p><p>拖手只是遲與早</p><p>SergioRossi、AlexanderMcQueen、MiharaYasuhiro，一個個與PUMA發生過關係的品牌，每次都成功引起了潮流界別的注意。既然是一條穩勝方程式，就沒有停止的必要，HusseinChalayan是新任對象（其實這個crossover出現，是遲與早問題，因PUMA一早已收購HusseinChalayan股份並納入名下），於SS2010擔任名為「UrbanMobility」系列的創作總監。略知時裝一二的人，會知道HusseinChalayan是走前衞路線的設計師，自有一套創作思維，與PUMA結伴必然要走downtoearth的路線，主題亦標明「UrbanMobility」，上慣太空的人又如何走進大都會？所用的是兩者均存在的顏色——黑。</p><p>始終還是啞黑好</p><p>都要公道點說句，系列內的items都會有灰或白色的選擇，但始終還是黑色好。原因？由於褸款都用了啞光複合物料，衫身帶有啞光效果，令令哋唔太搶，是暗型的。小記鍾意其中一款短身企領外套，衫面用了三條拉鏈設計，摺袖時會show到暗啞質地，黑色之中凸顯層次。至於裙款及T恤款，質地都是非常柔軟通爽，話晒是運動品牌，質料都要有水準保證，不過款式甚少，甚至褲款就不見了蹤影。</p><p>TheBlackStorePUMA（22347482）<br>中環IFC1098A號舖</p></body></html>