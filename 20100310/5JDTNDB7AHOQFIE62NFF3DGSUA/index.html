<html><header><meta charset="utf-8"><title>亞視股東風波查懋聲認曾簽保密協議擬收購《星島》</title></header><body><h1>亞視股東風波<br>查懋聲認曾簽保密協議擬收購《星島》</h1><p><br>【本報訊】聲稱希望「以和為貴」的亞洲電視大股東查懋聲，昨繼續在北京發炮還擊蔡衍明，除繼續呼籲對方「息事寧人」，更希望對方不要阻礙王征入主亞視。至於「路見不平」的星島集團主席何柱國，他則回敬謂「何生係有智慧嘅商人，我幾尊敬佢。佢唔會亂咁講嘢，佢出師一定有名，佢講我嘅嘢，我好難辯駁」。<br>查懋聲形容，與蔡衍明的爭拗「好似兩公婆湊仔咁，一個話要嚴肅，一個係咁畀糖佢食，唔關心嗰樣嘢（亞視）就冇嘢好爭拗」。對於兩人的分歧日深，他則表示，「唔係一件事，係好多件事加埋」。查氏更指對方小事化大，「我覺得我哋係茶杯裏的風波，為咗咁細嘅嘢搞到咁大壇嘢」。對於查氏的反擊，昨日趕着離港的蔡衍明並無太大反應，只指查懋聲是「將杯裏的水溢出來」弄出風波。<br>查氏又再次借記者會多謝新股東王征，感激他在這個混亂的時候仍願意「照顧亞視呢個孤兒仔」。而王征昨日則透露已購入亞視的可換股債券，但拒絕披露數量及作價。對於查蔡兩人連日拳來腳往，他表示「兩位前輩都教給我很多東西，包括做生意的技巧，在談判當中，我跟查先生學到了很多東西」。</p><p>不明白為何觸怒何柱國</p><p>查懋聲又表示，已翻查紀錄，他跟何柱國沒有直接做過生意。「唯一同佢比較有關連，係我曾經有意買《星島》，簽咗份保密協議，去睇一睇個賬（目），之後就冇進行，冇同何生有乜直接交流」。他指，這是做投資的常規做法，不明白為何會觸怒對方，「我間接聽過佢覺得我出賣咗佢，但我冇直接同佢傾過偈，唔知點解佢咁勞氣」。<br>不過，星島集團主席何柱國於旗下雜誌透露，當年胡仙無力償還其爺爺何英傑2.94億元欠債，被迫出售星島集團，他獲爺爺授權處理，而查懋聲「至少打了三個電話給他」，先是表示有興趣入股，繼而着他放心並訂定簽約日期，最後是簽約當日下午4時半約他到港麗酒店見面，而見面之時查懋聲「搬出多個理由解釋不能入股《星島》的原因」，結果交易在最後關頭告吹「累我俾阿爺鬧」。</p></body></html>