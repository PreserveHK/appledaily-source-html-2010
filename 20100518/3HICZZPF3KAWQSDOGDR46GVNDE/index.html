<html><header><meta charset="utf-8"><title>殺妓案被告錄影會面供稱：「見鳳姐掙扎興奮過射精」</title></header><body><h1>殺妓案被告錄影會面供稱：<br>「見鳳姐掙扎興奮過射精」</h1><p>【本報訊】裝修工人涉嫌以哥羅芳毛巾，一個月內連環焗死兩名鳳姐案，昨在高等法院續審。被告曾向警員披露，刻意帶備沾有哥羅芳的毛巾來掩蓋鳳姐口鼻，意識到可能會造成傷害，甚至死人，但自覺目睹鳳姐掙扎時，令他感覺比射精更興奮。及後被告稱，不知施用哥羅芳可致命，全心只欲做愛時「暈暈哋、highhigh哋」。　記者：梁瑞珮</p><p>控方播放被告康子賢（24歲）與警員進行的四次警誡錄影會面。對於去年1月觀塘宜安街的兇案，被告指稱，按色情網站資料，放工後到宜安街的單位。他與鳳姐性交後，對方怪他「你頭先好粗暴同大力」，他要求再做一次；惟第二次性交中途，鳳姐突用粗口罵他「好大力、好X痛，溫柔少少啦」。</p><p>對方粗口鬧　憤怒施迷藥</p><p>被告向警員稱，以往從未遭鳳姐用粗口責罵，直言：「我出嚟畀錢玩，我都係想舒服啫，但俾人用粗口鬧！」他感到嬲怒，遂從放在床邊的牛仔褲袋取出沾有哥羅芳的毛巾，掩蓋鳳姐口鼻，繼續做愛。完事後，他發現鳳姐冇反應，因一時貪心，取走其銀包離開單位，接女友放工。<br>被告承認刻意帶備哥羅芳往嫖妓，進入單位前先倒在毛巾上，放入膠袋再放進褲袋，並謂：「大家過程爽啲，high啲，嘗試吓做愛時，令人暈暈哋，飄飄吓！」警員追問下，被告表示知道這樣做可能會造成傷害或死人，「我見到佢（鳳姐）掙扎時，我個心只係諗唔想佢咁大聲，想high啲，感覺仲興奮過射精。」<br>被告又承認，從新聞報道得悉宜安街的鳳姐倒斃，警員追問他，為何之後往土瓜灣嫖妓時仍施用哥羅芳，被告說：「試過一次會興奮啲，所以再試多一次……，我倒嘅份量少，唔覺有問題。」<br>在稍後的錄影會面，被告卻稱，宜安街殺死鳳姐後，亦不知哥羅芳可致命，只知會令人頭暈不適，當時全心只想「大家暈暈哋，highhigh哋！」<br>案件編號：HCCC293/09</p></body></html>