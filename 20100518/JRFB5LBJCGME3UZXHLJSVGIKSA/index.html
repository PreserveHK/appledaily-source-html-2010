<html><header><meta charset="utf-8"><title>中環在線：渣打賓架棄黑莓食蘋果 - 李華華</title></header><body><h1>中環在線：渣打賓架棄黑莓食蘋果 - 李華華</h1><p>蘋果出嘅iPhone瘋魔全球，家搭港鐵，最多人做嘅就係攞部iPhone出嚟玩。外電報道，因為iPhone實在太方便，有企業更考慮用佢嚟取代行政人員專用的黑莓手機（Blackberry），仲話渣打銀行會率先推行，咁以後啲Banker出街，就唔使袋多部手機，幾個Banker一齊食飯就唔會見到成枱都係手機。<br>之不過，又唔係個個都鍾意，有Banker話，黑莓一般都係公司俾錢出嘅，用途都係工作範圍內嘅事，但iPhone就以私人溝通為主，好多時都係用嚟check私人email，上facebook、twitter，所以佢哋情願自己畀錢，出部iPhone都唔想公司知啦。所以黑莓都仲有佢嘅捧場客o架，好似中電信（728）就計劃，喺今個月底前向16個省企業，提供黑莓手機服務嘞。<br>李華華</p></body></html>