<html><header><meta charset="utf-8"><title>籃fun籃解：奧尼爾扮女人嚇死人</title></header><body><h1>籃fun籃解：奧尼爾扮女人嚇死人</h1><p>萬聖節來臨通常都係扮鬼嚇人，之不過塞爾特人中鋒「巨無霸」奧尼爾唔扮鬼都嚇親人先勁！皆因7呎1吋、體重325磅嘅奧尼爾喺球會嘅萬聖節派對上，竟然戴假髮、扮女人，個樣真係完全唔掂！最掂造型就係隊長皮雅斯（小圖），佢戴咗個青蛙頭套，變咗做青蛙，莫非佢想做「青蛙王子」？</p></body></html>