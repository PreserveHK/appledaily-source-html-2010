<html><header><meta charset="utf-8"><title>港大深圳校區2013年啟用</title></header><body><h1>港大深圳校區2013年啟用</h1><p>【本報訊】香港大學去年開始研究於深圳高新科學園附近興建佔地100公頃的校區，目前正與當地政府磋商，料最快明年落實細節，2012年完工，有望2013年投入服務。校方強調，雖然會要求當地政府提供興建資金，但校區屆時運作必須獨立自主，否則將對計劃有所保留。<br>港大新任首席副校長錢大康昨與記者茶敍時透露，與深圳市政府一直討論有關校區的安排，「我要再強調呢個唔係分校，而係我哋本部一個伸延，香港學生到時有機會要到深圳上堂」。</p><p>「敏感話題會攞平衡」</p><p>他指，有機會遷移至內地上課的學科包括工程學及純科學，部份生物及醫學課程亦會安排於校區上課，配合與濱海醫院合作的計劃。<br>被問及校區會否受到內地干預，錢大康強調，港大一定保持獨立自主，「最重要係要尊重當地法律，但係敏感話題好似六四呢啲，我哋會攞番個平衡，所以日後要同學生討論，以免引起其他爭議」。他又指，內地院校現時已開始執行「去行政化」，由院校自主校內行政，包括不再委任黨委書記擔任學校管理層，相信日後深圳校區落成後，不會受到內地政府干預。<br>港大現時亦正就2012年實施的大學四年制下功夫，錢大康指，現時仍需招聘約90名教授，但受惠於全球經濟波動，聘請歐美地區著名教授相對較以往容易。<br>對於近日院校聞風色變的2012至2015學年上繳學額7.5%，錢大康反認為對院校有利，「等各間院校有機會檢討唔同學科嘅學額分配，有啲科以前你收100人，但係今日未必係咁，港大會有機制保護弱小學科好似歷史呢啲，確保佢唔會消失」。</p></body></html>