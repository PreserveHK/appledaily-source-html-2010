<html><header><meta charset="utf-8"><title>任達華演殺人狂頂唔順</title></header><body><h1>任達華演殺人狂頂唔順</h1><p>任達華、廖啟智、內地女演員陳燃、日本演員蔭山征彥及台灣藝人莫子儀等昨日在尖沙嘴出席懸疑電影《天馬行凶》開鏡儀式，該片未開拍已在韓國及美國獲得劇本獎項，其他演員還有影帝曾志偉及張家輝等。剛在海南島參加高爾夫球賽返港的任達華表示曬傷了皮膚，現在每晚要用老婆的護膚品和敷面膜。</p><p>見女兒即心甜</p><p>華仔表示戲內有十種性格，講述他經常躲在家裏做眼鏡，因相信網上一些事而不能自拔地去殺人，華仔說：「都唔知點解啲人鍾意搵我拍呢啲戲，唔好拍咁多，我頂唔住。」華仔指角色很沉重，問他有否拍到抑鬱？他說：「會o架，但我又唔會匿埋喊，會keep住跑步做運動紓解。」之前抑鬱時有否嚇親女兒？他笑說：「見到佢個心就好甜，笑容都唔同，酒凹即刻走出嚟，好彩個family好開心。」廖啟智表示戲內會打老婆和兒子，飾演其妻是久未合作的龔慈恩，片中與龔的親熱戲只限於摸手仔。<br>採訪、攝影：溫敏芝</p></body></html>