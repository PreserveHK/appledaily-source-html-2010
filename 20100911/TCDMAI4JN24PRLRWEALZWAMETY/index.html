<html><header><meta charset="utf-8"><title>吳雨霏遺失電話冇心機</title></header><body><h1>吳雨霏遺失電話冇心機</h1><p>吳雨霏（Kary）和樂隊Hardpack前晚一同到尖沙嘴演出酒吧騷，只見台下Kary悶悶不樂，原來她遺失手提電話，她表示日前坐保母車往髮型屋整頭，在車上還拿着電話傾談中，之後落車上髮型屋，怎料幾個鐘後突然發覺手提電話不知所終，遍尋不獲。問到是否擔心手提電話中和男友的親密相外洩？Kary謂：「冇同男友嘅親密相，冇相係唔見得光。」</p><p>微博貼相吸fans</p><p>另外談到微博可以出錢買fans催谷人氣，Kary聞言笑說：「你唔係話我，我冇咁得閒去買fans，其實我每日都係上去一次更新吓，我覺得只要貼多啲相以及同fans互動多啲，自然可以吸引fans。」<br>採訪、攝影：李珮洳</p></body></html>