<html><header><meta charset="utf-8"><title>女神宣言：慾女上身睇鹹書做　Vienna：3P免問</title></header><body><h1>女神宣言：<br>慾女上身睇鹹書做　Vienna：3P免問</h1><p>性女Vienna有幾「抵得諗」？在YouTube看過她示範叫床和啜手指扮口交兩大絕技的，都略知一二。但雄性動物慾望無止境，若發現男友的電腦/床下底有AV和鹹書的寶藏，Vienna話：「不要驚，不要亂。總好過發現佢收埋另一個女人！」果然人人的底線都不同。<br><br>記者：蔡慧敏<br>攝影：伍慶泉<br>鳴謝：LoveShop、now903成人極品台</p><p>心理測驗：你抵得諗嗎？
</p><p>問題1：當你發現男友收埋勁多鹹片鹹書，你會……</p><p>a）打佢一身，放火燒書。<br>b）一哭二鬧嗌分手。<br>c）一齊睇，以增進感情。<br>d）偷睇，暗自學習招式。</p><p>問題2：如果男友不肯和你做愛，但又背着你自瀆，你會……</p><p>a）趕他出廳！<br>b）扮唔知。<br>c）自己出廳。<br>d）出手代勞。</p><p>問題3：若男友提出想同你和你的好友一起玩3P，你會……</p><p>a）兜巴星無得傾！<br>b）無所謂，但我個friend未必肯……<br>c）有佢無我，你自己玩飽佢。<br>d）好！但可唔可以搵個男仔friend一齊玩？</p><p>問題4：你會否和男友一起去看《3D玉蒲團》？</p><p>a）去死吧，還未戒奶嗎？<br>b）如果你嫌我個胸太細，咪去整一整囉……<br>c）戲院咁多人，在家睇AV算啦！<br>d）要見識有幾3D，叫埋成班friend一齊去free啲!</p><p>分析：</p><p>a＝1分　b＝2分　c＝3分　d＝4分</p><p>5分或以下：烈女型</p><p>以暴力去堅守自己的底線，「烈女」二字當之無愧！相處之道不外乎互相遷就，反應過激小心會帶來反效果。</p><p>6-8分：抑鬱型</p><p>有時候，「唔想」便要說「不」。硬食無理要求，小心忍得多，玉女都變惡魔。</p><p>9-13分：家嫂型</p><p>「家嫂」都有好多種，無論是千依百順或半推半就，入得睡房出得廳堂的固然受歡迎，若能加點「原則」，就更有血有肉了。</p><p>14分或以上：慾女型</p><p>是SATC（色慾都市）的Samantha嗎？齊齊睇鹹片、玩3P都可能是由你主動提出。祝你遇着脂粉客！</p><p>愛睇鹹書咪唔認</p><p>Vienna獲得1c2d3a4d合共12分的成績，當然不是指會考。「男人睇鹹書或者睇AV都好正常，他們的慾望是無止境的。」貪新忘舊本是人之常情，而睇鹹書/AV的就更加是用完即棄：「換書換碟，好過換女友啦！」Vienna說在她芸芸的男友中，「嗜鹹」的程度由0到10都有，由「粉絲級」到完全不揭不看的基督徒都齊。「睇（鹹書）不是問題，但愛看就唔好唔認。」看見男友電腦中珍藏的AV，Vienna都會看看是否貨真價實：「沒看過就會好奇，而且有些AV女的質素相當不俗，係人都鍾意睇靚女。」但作為女仔看到同性的性器官大特寫也會興奮莫名嗎？「女明星都有好多女Fans，與是攣是直沒有關係的！」
</p><p>陪男友邊睇邊做</p><p>Vienna與現任男友一拍即合，對方不是「虔誠基督徒」，睇AV猶如食飯和呼吸。其實女仔介意男友「嗜鹹」，其中一個原因是「為何睇佢唔睇我？」但Vienna話與其大興問罪之師，不如跟他一起看好了。「他甚至會問我可不可以睇住做。我自己沒有甚麼感覺，但他就好興奮！」自己不愛菜心炒牛肉，煮給男友就當是遷就他好了。「可能他覺得有第三者在場，就好像玩3P一樣。」女子善妒，男友在街上其他女仔都可以打翻醋埕，更何況是「邊睇邊做」？「有些女仔甚至會喊住做！因為覺得對方不專心，被AV女吸引了。」這也很正常吧，二人盤腸大戰，若男人叫錯前女友的名字，是可忍孰不可忍！「不過看AV只是男人的情意結，覺得更有氣氛罷了。」</p><p>唔肯買M巾　覺得揀錯人</p><p>家嫂順得人，但萬一男友得寸進尺真係要玩3P，點算？「梗係唔得！愛情是兩個人的事，一有第三者就玩完。」她就曾經因為發現前男友一腳踏兩船，自己由正印淪為SP（SexPartner）而傷心了一星期之久。另一方面，好多女仔都不能接受3P，偏偏不介意做第三者，相當矛盾。娛樂版上的有錢人可以有二三四奶，現實中無錢的亦可以享齊人之福。「我聽過有些上了年紀的女人多年來共事一夫，因為不想轉變，惟有認命。」也有乳臭未乾的妹妹仔，視「做第三者」為人生經驗！「她們甚至會因為對方有老婆而覺得好興奮，覺得是一種經歷。完全沒想過會受傷。」Vienna慨嘆「女人好騙」：「其實我都好易呃，但三人行真係接受唔到。」<br>Vienna曾經在電視節目中發表過「床技了得，男友實走唔甩。」之類的金句，但除了「技術性擊倒」，其實溫柔體貼之餘最基本的是「唔好太煩」：「最忌每小時打電話去，要他報告行蹤。」她甚至不介意幫男友買鹹書：「只是有點尷尬，又不是做不到。正如如果他不肯幫我買M巾，我會覺得自己揀錯人。」</p><p>熱賣鹹書</p><p>Y世代喝日本AV的奶水長大，上網下載要幾鹹有幾鹹。土炮鹹書還是留給叔父輩好了。但觀乎報攤的鹹書長賣長有，市場似乎不曾消失！若男友真的要睇鹹書，Vienna就話寧願他看日本三級漫畫。「至少公仔畫得靚啲，不會有理無理都做展覽器官，上Bio堂咩？」以下就是市場上最熱賣的五大鹹書：</p><p>《壹夜情》/《AV女優情報》</p><p>與旅遊指南無異，有相睇有介紹有地址有冧巴！《AV女優情報》的封面似唔似蔡少芬和諸葛梓岐的混合體?</p><p>《火麒麟》/《香港97》</p><p>閱讀經驗豐富的資深編輯說這兩本是「飛機書」，幾乎每一頁都是器官展覽，囡囡們邪氣十足！</p><p>《Akasi》</p><p>市場評價此書是較為中產的選擇。部份內容聲稱由日本版繙譯，排版和女角的質素較高。</p><p>道具及服裝：LoveShop<br>地址：尖沙嘴廣東道80號gi+商場140-147號舖<br>網址： http://www.loveshop.hk </p><p><br>查詢：35832029</p></body></html>