<html><header><meta charset="utf-8"><title>反日低位掃泰韓貨</title></header><body><h1>反日低位掃泰韓貨</h1><p>我反日！要我跟錢瑪莉高呼：「我最鍾意就係日本！我最鍾意commedesgarcons」？恕我不能，只因愛慕與現實之間，夾着的是一個價錢牌。當日牌隨日圓升價快過火箭時，「反日」不是出於政治因素，純粹為銀包考慮。其實大部份男生買衫都只為六個字「有啲款，唔太貴」，以下一韓一泰抵買代表，唔使等半價入貨都唔肉赤，值得增持！<br><br>記者：吳允冲<br>攝影：林栢鈞<br>Model：Chiwai@Jamcast</p><p>Kai-aakmann黑灰韓流</p><p>第一次發現Kai-aakmann這牌子，奇怪的串法令人以為是北歐之作，實情原來是韓國出品。近年韓流衝擊時裝界，designerbrand首推JUUNJ.和wooyoungmi，其他下價品亦充斥香工和淘寶，而由SoojinPark創立的Kai-aakmann就正好在中價市場搶灘。Kai-aakmann在韓國本土有SuperJunior、金賢重等韓星支持，在國外selectshop亦甚受歡迎，好似SevenNewYork同OAK都有入貨，而香港就只得JFT有售。Kai-aakmann設計偏向unisex和minimal，今季出品顏色亦以monochrome深灰、黑和駝色為主，禦寒必備的針織、downjacket、trenchcoat等大褸都有齊，某些detail位亦甚有JUUNJ.的影子，帶點未來感，而且連大褸索價也不過二千。設計和售價也friendly，任何一件試上身都幾乎立刻愛上，難怪去貨甚快，店員透露不少款式未減價已斷碼，掃貨要快！</p><p>Greyhound泰色驚喜</p><p>如你是泰國fans，去曼谷行開SiamCentre和Paragon都應該有留意Greyhound這泰國最有代表性的品牌。主線Greyhound主打西裝，布料多是日本貨，Blazer剪裁fit晒亞洲人，加上具玩味的details，翻開價錢牌才不過千幾蚊，比起價錢相若的本地牌子，無論質地或心思都高幾班！今季Greyhound靈感取自DamienHirst，大玩graphic和對比色；Casual的副線Playhound選色亦比一味灰黑冬裝更colourful，以鮮艷而slimcut的上衣襯闊身的短褲或大浪褲，夠晒sharp。身為熱帶出品，所謂冬季的collection其實亦欠奉大褸，反而薄身外套和長褲，則更適合香港冬天長期徘徊於15℃左右的天氣穿着。其實除西武外，Greyhound的香港總壇數月前亦已進駐銅鑼灣百德新街LCX，有心人去睇睇啦！</p><p>（j）JFT（21589523）<br>銅鑼灣波斯富街108-120號<br><br>（s）Seibu（29713888）<br>金鐘太古廣場2樓</p></body></html>