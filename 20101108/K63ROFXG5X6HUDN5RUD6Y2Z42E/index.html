<html><header><meta charset="utf-8"><title>iPod爆炸噴火花</title></header><body><h1>iPod爆炸噴火花</h1><p>【本報訊】本港再發生iPod爆炸意外，出事的又是第一代iPodnano，事主陳先生不滿生產商蘋果電腦明知產品質素有問題，卻不主動回收，憤而拒絕蘋果賠償一部全新的iPod；又批評海關面對大企業腳軟，「點解香港咁多次iPod爆炸，海關都唔執法，係咪大公司就惡晒？」他已向消委會投訴。</p><p>蘋果電腦拒道歉</p><p>上月17日，陳先生當時正用USB線替其4GB版本iPodnano充電，「充咗幾分鐘就突然爆炸，我即刻掹走條USB線，但部iPod仲噴出火花同白煙。」陳先生的iPodnano面目全非，連書桌表面都被燒黑，幸沒人受傷。他上網調查發現全球各地都有iPod爆炸意外報道，蘋果電腦也承認第一代iPodnano電池有問題。<br>陳先生其後致電蘋果電腦投訴，對方初時表示保養期已過，其後卻表示願意賠償一部全新iPod，但陳先生拒絕，「你去茶餐廳食碟飯有曱甴，佢就算換過碟畀你，你都唔敢食啦」。他要求蘋果道歉及主動公開事件，但未獲回覆。陳先生批評蘋果不負責任，又指摘海關不執法，「平時一把電風扇漏電，海關都鬼咁緊張，家iPod會爆炸，但海關就當睇唔到」。他已向消委會投訴。本港海關發言人表示，會了解事件。<br>今次是本報兩個月內收到第二宗iPodnano爆炸個案，而由07年至今各傳媒報道的本港iPod爆炸個案最少有四宗。蘋果生產的iPod、iPodtouch和iPhone，在世界各地都有爆炸案例，日本政府曾經多次要求蘋果就iPod爆炸解釋。</p></body></html>