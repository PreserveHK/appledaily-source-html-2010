<html><header><meta charset="utf-8"><title>@ttention!：Sharp出3D手機　硬撼3DS</title></header><body><h1>@ttention!：Sharp出3D手機　硬撼3DS</h1><p>老任部3DS要等下年2月，正當全世界都睇佢能否幫老任挽回聲勢之際，Sharp亦在最近公佈會推出3D手機，並且擺到明要硬撼3DS。暫時消息指，會有Touch芒嘅003SH同內置QWERTY鍵盤嘅005SH，同樣會使用Android2.2系統，最大賣點係支援3D顯示，而且係採用同3DS相同嘅裸眼方式，即係毋須戴3D眼鏡都睇到立體效果，適用於遊戲同電影。預計12月由Softbank在日本推出003SH，而005SH就要下年2月，到時有排鬥呀！<br><br>記者：許福合<br><br>網址：http://androidandme.com/2010/11/phones/sharp-launches-two-glasses-free-3d-android-phones-for-softbank/</p></body></html>