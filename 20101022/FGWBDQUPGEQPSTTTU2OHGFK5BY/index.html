<html><header><meta charset="utf-8"><title>隔牆有耳：湯家驊想戰區選先面試 - 李八方</title></header><body><h1>隔牆有耳：湯家驊想戰區選先面試 - 李八方</h1><p>公民黨大狀湯家驊一直對「超級區議員」議席興趣十足，上周率先獲新東支部通過，批准佢參選明年區議會選舉，力爭入場券，據知熱門落腳選區為沙田第一城。<br>雖然湯大狀踩「行」油，頻頻落區工作，點知近排卻被黨魁余若薇一盆冷水照頭淋，余若薇表明唔鼓勵黨內直選議員參選「超級區議員」，又話執委會批准湯大狀出選機會好微。<br>黨魁唔撐，湯大狀近排再收到噩耗，就係若要參加區選，要先經黨內面試。湯大狀坦言，之前參選立法會都唔使面試，若然選區選要面試，要先補習吓面試技巧，皆因佢冇經歷面試幾十年，上次面試，已經係1972年向扶輪社申請獎學金去英國讀書嗰次。</p></body></html>