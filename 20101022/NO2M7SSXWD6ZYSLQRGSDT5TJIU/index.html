<html><header><meta charset="utf-8"><title>趣趣地：里奧就嚟又做老竇</title></header><body><h1>趣趣地：里奧就嚟又做老竇</h1><p>過去一年，對曼聯後衞里奧費迪南（圖）嚟講，都算係黑暗日子，受傷患困擾下，大部份時間都養傷，連南非世界盃都冇份踢。不過，里奧最近終於有好消息，因為佢太座艾莉遜再懷有里奧骨肉，已經3個月大，對於一向鍾意大家庭模式嘅里奧，家中將來再添一位成員絕對值得高興。本身已經有兩名囝囝嘅里奧，第日退休後想培育後代成為足球員，都肯定最少有兩、三個選擇。</p></body></html>