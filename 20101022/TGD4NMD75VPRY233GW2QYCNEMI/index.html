<html><header><meta charset="utf-8"><title>李美鳳學琴修好親子關係</title></header><body><h1>李美鳳學琴修好親子關係</h1><p>電眼美人李美鳳昨日無懼超級颱風鮎魚，由台灣來港出席美容活動，更首度公開演奏彈琴。她笑言學琴已有5年，琴技已超越一對子女，也因為練琴多了耐性，笑容多了，與子女關係好了不少。</p><p>久未露面的電眼美人李美鳳與夫婿鄭翔中，昨日冒超級颱風鮎魚由台北到港，在中環四季酒店出席護膚品牌EsteeLauder的晚宴，席間李美鳳首度公開彈奏鋼琴，演奏蕭邦夜曲，其母親、契媽和胞妹李美美也前來撐場。</p><p>老師讚達7級</p><p>事後李美鳳笑言演奏時手震、心跳加速，她說：「為咗呢首歌已經練咗幾個月，其實學彈琴已有5年，冇考過試，老師話我今日彈呢首歌已有7級水平。」問到她的琴藝是否超越一對子女，她說：「都係，大人專心啲，可以坐得耐啲，學咗琴，覺得自己似teenager，冇咁似『後底乸』，同仔女關係都好啲，多咗耐性同笑容。」<br>問到此行有否跟林敏驄聯絡，李美鳳說：「自己都係兩、三月返嚟一次，主要探媽咪，喺報紙都見到好多佢近況，時間唔多，同佢冇聯絡。」</p><p>張天愛瘦20磅</p><p>此外，偕夫婿羅素到來的張天愛，設計了6套服裝慈善拍賣，她透露忙於內地學校而消瘦了不少，並笑言曾經考慮過整容，她說：「有一排覺得皮膚麻麻哋，諗過打botox，不過見到人打得好肉酸，又走火入魔。」問到老公有否投訴，她說：「佢冇眼睇我，我比起喺美國嗰陣瘦咗成20磅，佢攬住我連個胸都冇埋。」<br>作模特兒示範的熊黛林則預告下周二郭富城生日會在工作中度過，她說：「唔會講同唔同佢慶祝，不過已買咗生日禮物畀佢，之前佢都有送生日禮物畀我。」對於王力宏暗寸城城買名貴跑車暴發戶，她說：「佢有品味，有能力買咪就唔算啦。」<br>採訪：R.AuYeung<br>攝影：ChanShunChing</p></body></html>