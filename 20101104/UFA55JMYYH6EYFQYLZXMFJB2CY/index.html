<html><header><meta charset="utf-8"><title>中環在線：梁錦松、葉澍堃坐鎮安迪蘇 - 李華華</title></header><body><h1>中環在線：梁錦松、葉澍堃坐鎮安迪蘇 - 李華華</h1><p>已經開始咗上市前推介嘅藍星安迪蘇，除咗有作為全球第二大蛋氨酸生產商呢個賣點之外，原來仲有一個sellingpoint，就係董事會有兩個猛人坐鎮。第一個係前財政司司長梁錦松，第二個就係香港經濟發展及勞工局前局長葉澍堃，佢哋兩個都係做獨立非執行董事，都係啱啱加盟。</p><p>兩人老友鬼鬼</p><p>梁錦松去做安迪蘇獨董華華一啲都唔意外，因為百仕通（Blackstone）喺上市前間接揸住安迪蘇20%股份，咁梁生假假哋都係百仕通嘅大中華地區主席兼高級董事，入board坐吓都無可厚非，但葉生又入board，華華就覺得好奇怪。<br>有老友同華華講，查實佢兩個一向老友鬼鬼，大家又鍾意飲飲食食，咁梁生叫埋老友入嚟坐吓，又有幾咁奇呢！<br>咁呢檔嘢第時會唔會變成退休高官俱樂部，大家就真係要走着瞧喇！<br>李華華</p></body></html>