<html><header><meta charset="utf-8"><title>拆局只想頂住民意壓力</title></header><body><h1>拆局<br>只想頂住民意壓力</h1><p>新一份施政報告提出了不少針對地產商營商手法的措施，特首曾蔭權昨日又公開向商界訓話，要他們改變心態，多承擔社會責任。不過，政界及勞工界中人均認為，曾蔭權這些動作只想頂住民意壓力，讓他保住高民望退休，「佢最緊要係唔好喺佢最後兩年任期爆大鑊！佢真係咁關心基層，就應該出聲鬧大家樂喇！」<br>有政界人士認為，曾蔭權所做的一切，只是想在他最後兩年任期，利用一些政治姿態暫時頂住民意壓力，以免餘下的任期內，連串社會仇富矛盾變成社會不穩定因素，「佢想保住民望最緊要，但佢更加唔想喺佢任期剩番兩年爆發大規模抗議，唔想好多人上街反政府、倒曾，令佢唔光彩下台！」</p><p>「唔好最後兩年爆大鑊」</p><p>職工盟李卓人也認為，曾蔭權的舉措只想暫時應付民意壓力，否則不少措施不會押後至2012年他離任後，交由下屆特首處理，「佢最緊要係唔好喺佢最後兩年任期爆大鑊！」他又認為若曾蔭權真的關心基層，他應採取實質行動，「應該出聲鬧大家樂喇！叫張建宗唔好再攬住大家樂，用行動顯示佢真係關心打工仔權益！」本報記者
</p></body></html>