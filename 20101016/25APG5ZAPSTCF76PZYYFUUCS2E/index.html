<html><header><meta charset="utf-8"><title>廣東字大打出手　爆粗癲Phone</title></header><body><h1>廣東字大打出手　爆粗癲Phone</h1><p>前排廣州大搞撐粵語運動，能否成功平反尚未知，但黑莓（BlackBerry）已推出旗下第一部「廣東Style」手機！呢部Torch同平日見慣嘅BB手機相若，最大分別係支援手寫中文系統，更提供廣東話字庫，搭上新出BB6系統，俾港仔、港女玩SMS都咪話唔體貼！<br><br>記者：陳國輝<br>攝影：陳盛臣</p><p>廣東字照玩關聯</p><p>內置廣東字輸入法嘅手機，其實十隻手指都數唔晒！點解BlackBerry要等到家先出？遲係遲啲，但總好過難為班Fans，要佢哋用QWERTY鍵盤打白話文！可能你又問，咁字庫內有幾多廣東字先？好對唔住，黑莓方面亦未有回應，但試玩一陣發現，平日講開有「口」字部嘅廣東話，大概有齊晒，連「門」字部嘅粗俗語言亦提供，加上支援關聯字功能，呢鋪真係我手寫我口喇！<br>Torch操作亦有所突破！咪睇機身只係一般滑蓋設計，其實3.2"芒係一個輕觸屏幕，更兼容中英文手寫操作，唔靠Stylus，單指已經可輕鬆玩到；當然，唔係人人都習慣當屏幕係手寫板，想好似OL咁神速打字？除可用滑蓋下半部QWERTY，其實屏幕本身也是虛擬鍵盤，更可玩齊倉頡、速成以及筆畫等中文輸入法，想直接用廣東話溝通，EasyJob啦！</p><p>新BB6方便懶人</p><p>雖然手機分唇越來越複雜，但操作亦相對變得簡單。好似Torch就首次安裝BlackBerry6系統！例如上網就採用WebKitBowser，能同時間打開十幾、廿個網頁，加埋索引，想睇乜都咁方便；同時也新增SocialFeeds及UniversalSearch，前者包括MSN、Facebook等綜合社交功能，捽個芒就可隨時切換，後者則提供手機以內和以外嘅關鍵字搜尋功能，例如輸入「apple」，立即就可以搵到google同埋YouTube的檔案。</p><p>DetailsSnap</p><p>Profile</p><p>處理器：624MHz<br>系統：BlackBerry6<br>制式：WCDMA/GSM<br>屏幕：3.2"輕觸式<br>通話時間：340分鐘<br>體積：148×62×14.6mm<br>重量：161.1g<br>主要功能：QWERTY、手寫輸入、500萬像素、內置4GB<br>查詢： http://www.blackberry.com/hk </p></body></html>