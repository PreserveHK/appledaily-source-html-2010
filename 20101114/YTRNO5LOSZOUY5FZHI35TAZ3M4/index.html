<html><header><meta charset="utf-8"><title>籃FUN籃解：尼殊囝囝出世即贏</title></header><body><h1>籃FUN籃解：尼殊囝囝出世即贏</h1><p>太陽控衞尼殊（圖）上周五可謂雙喜臨門，早上愛妻為佢誕下7磅麟兒，連埋一對孖女，一家五口樂也融融；不過尼殊都冇偷懶，晚上繼續為球隊上陣，交出28分同14個助攻，主場以103:89大勝帝王，為囝囝送上最好嘅出生禮物。</p></body></html>