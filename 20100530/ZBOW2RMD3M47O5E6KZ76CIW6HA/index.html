<html><header><meta charset="utf-8"><title>唐英年、曾俊華拉票倒米</title></header><body><h1>唐英年、曾俊華拉票倒米</h1><p>【本報訊】曾蔭權動員問責官員落區，揚言向市民解釋政改方案，政務司司長唐英年面對市民對政改方案的質詢，卻啞口無言；有街坊要求財政司司長曾俊華解釋政改方案為何較05年方案進步，曾俊華與對方對望兩分鐘，不但未有回答問題，反而出言不遜，揶揄對方聲浪太大：「多謝你咁大聲」！</p><p>市民拒接「垃圾」單張</p><p>唐英年及曾俊華作為特區政府第二、三號人物，自然要落區親自為政改拉票，但到九龍灣德福廣場派發單張的唐英年，遇上有市民質問，何時才可以提名他競選特首，唐英年正想解釋2017年可以普選特首，該名市民即時搶白，「市民普選特首要有三方面，提名權、選舉權，同埋被選舉權，咁我個提名權喺邊呢？」明顯衝着一般人無法提名候選人的特首選舉制度而來。<br>唐英年不知如何回應，只着對方拿單張看，該市民即表示不要拿這些「垃圾」，「我有喇！呢啲垃圾冇用，呢啲垃圾掉咗好耐喇！」<br>在沙田參與宣傳活動的曾俊華，遇上一名任職教師的市民戚先生，戚先生表明希望平心靜氣，給予曾俊華時間解釋今次政改方案，如何比05年方案進步，吸引大批市民圍觀，但曾俊華一直拒作任何回應，身旁的政治助理葉根銓則試圖緩和氣氛，稱「有機會（解釋）嘅、有機會嘅。」<br>不過，戚明顯不肯放過曾俊華，他不滿地說，「點解家咁好機會，佢（曾俊華）都唔把握？」此時曾吐出三個字：「多謝你」，戚先生反問曾俊華為何多謝他，曾俊華則面露不屑地說：「多謝你咁大聲」，此時戚先生與曾俊華對望兩分鐘，雙方不發一言，之後葉根銓把他拉開，快步離開圍觀的人群。<br>戚先生事後對曾俊華的回應表達強烈不滿，「曾俊華根本唔敢面對市民，點解咁平和的對話，佢都唔肯答，咁佢落區係為乜？我企喺面前叫佢答，佢都唔肯，只係話多謝我咁大聲，究竟呢種算係乜嘢落區？係咪政府劇本冇寫，佢就唔識答？」</p></body></html>