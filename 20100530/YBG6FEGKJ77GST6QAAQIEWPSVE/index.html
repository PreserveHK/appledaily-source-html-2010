<html><header><meta charset="utf-8"><title>英國球場驚魂上海直擊　黛林遭群男搶帽</title></header><body><h1>英國球場驚魂<br>上海直擊　黛林遭群男搶帽</h1><p>熊黛林（Lynn）、吳佩慈、鄭元暢、李小冉等前晚在上海出席意國名牌Dolce&amp;Gabbana新店開幕禮，胡兵斥資買了一套全球獨家、價值10萬港元的西裝現身。熊黛林剛為now主持旅遊節目，去了英國、西班牙等十日，她自爆日日忙拍攝，連shopping時間也沒有，問她有沒有外國型男搭訕？她說：「嗰度冇乜男仔，無人撩，係有一次我去睇馬球賽，着咗紅裙、白tee同戴帽，好覺眼咁，散場時，突然有成班男人衝埋嚟，搶走我頂帽，嗰吓都有少少驚，不過佢哋都係玩吓，打招呼啫。」</p><p>吳佩慈想僭建屁股</p><p>即是無艷遇？熊黛林說：「我絕緣o架！」問到師妹Angelababy和黃曉明的戀情，Lynn即一問三不知，只是讚兩人是俊男美女。吳佩慈否認外傳她結婚消息，不過她坦言想35歲高齡前生育，之前蕭亞軒認整容，吳佩慈都常被指有加工之嫌，她說：「我接受唔到（整容）。」會考慮隆胸嗎？她說：「等朋友試先，我都唔會用得好耐，20歲整就話，家有需要咪用nudebra，同埋我眼又咁細，鼻又郁得，證明係真，真係整嘅話，我想整個patpat，整得更翹。」男友投訴？她自信說：「如果連我嘅身形都唔滿意，唔知邊個可以滿足佢。」<br>採訪、攝影：葉雪</p></body></html>