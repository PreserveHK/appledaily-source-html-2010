<html><header><meta charset="utf-8"><title>翠翠過年混吉嘆好男人難求</title></header><body><h1>翠翠過年混吉嘆好男人難求</h1><p>自從有傳葉翠翠被趙薇撬牆腳搶去富貴男友黃有龍後，感情一直未有着落。情人節將至，葉翠翠坦言今年將要獨自混吉和家人度過，經過情傷後她坦言好男人買少見少，理想姻緣難求。</p><p>葉翠翠前晚和惠英紅、郭政鴻及羅仲謙等人，到將軍澳電視廣播城錄影無綫遊戲節目《逐格鬥》，未開始遊戲，主持人鄭裕玲（嘟嘟）要求兩位打得之人惠英紅及郭政鴻比試金雞獨立，兩人耐力可謂不相伯仲。玩頂patpat遊戲時率先由翠翠對惠英紅，事前各人一致看好惠英紅，怎料翠翠實行盲拳打死老師傅，出盡九牛二虎之力用patpat推惠英紅出界，結果翠翠爆冷勝出。港姐出身的翠翠表示難得有機會玩遊戲，故此玩時盡力投入，相當過癮。</p><p>唔會去相睇</p><p>即將來臨的情人節兼年初一，問到翠翠如何度過？她苦笑說：「一個人去混吉囉，同屋企人過，有情人梗係好，但係我冇，趕唔切、搵唔到呀！」<br>翠翠直言好男仔買少見少，一切感情隨緣，但見到別人一雙一對，翠翠坦言戥有另一半的朋友開心。問到會否相睇？翠翠笑說：「好男仔好難識，唔會相睇，緣份好奇妙，所以我都唔會太心急。」</p><p>羅仲謙認衰</p><p>羅仲謙參與一向守時的嘟嘟姐節目竟遲到，難怪他趕到時連聲道歉，一埋位立即認真對稿，他一臉不好意思說：「因為之前做嘢有少少遲咗，我都知衰立即saysorry。」<br>採訪：楊潔雯<br>攝影：陳順禎</p></body></html>