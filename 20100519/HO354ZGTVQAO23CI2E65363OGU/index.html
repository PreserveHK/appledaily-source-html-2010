<html><header><meta charset="utf-8"><title>與祖名分手鬥桃花Fiona換仔睇騷擺明攞威</title></header><body><h1>與祖名分手鬥桃花<br>Fiona換仔睇騷擺明攞威</h1><p>薛凱琪（Fiona）和房祖名分手後，男方四出媾女，早前在台灣便和辣妹返酒店，又傳搭上羅志祥緋聞女友李毓芬。這邊廂Fiona也不甘示弱，先傳硬撬梁政珏設計師男友後，前晚又和舞台劇演員湯駿業結伴看杜麗莎演唱會，擺明向舊愛示威。</p><p>當年薛凱琪及房祖名因合作拍電影《早熟》撻着，兩人低調拍拖多年，惜早前分手收場，其後祖名似急不及待四出媾女，早前他到台灣被目睹半夜和辣妹同返酒店，又傳出搭上羅志祥的緋聞模特兒女友李毓芬，感情生活多姿多采。</p><p>風騷齊食雪糕</p><p>至於Fiona也不甘示弱，除了被拍到跟黑人行街上酒店外，又盛傳她硬撬無綫藝員梁政珏的設計師男友EriChu。前晚Fiona又「換畫」出巡，她和曾合演舞台劇的演員湯駿業一同到紅館看杜麗莎（Teresa）尾場個唱，兩人更齊齊嘆雪糕，狀甚風騷，擺明向祖名示威。<br>當晚除了Fiona外，還有鄭融、鍾鎮濤和范姜、鄭伊健及蔡一傑等，星光熠熠，但現場只有八成滿，Teresa狀態也欠佳，聲線沙啞，演唱時老貓燒鬚走音及甩嘴，她有所暗示說：「我好想唱到雞咁嗌，但多謝band幫我轉key。」<br>慶功宴上，Fiona、鄭融及擔任嘉賓的王祖藍亦有出席，問到Fiona個唱期間在螢幕見她眼濕濕，她解釋說：「我聽到Teresa講嘅嘢好感動，佢同老公經歷好多嘢，雖然狀態唔係100分，但係佢已經做足199分。」問到和湯駿業同行睇騷，Fiona強調大家只是好朋友。</p><p>Teresa否認失準</p><p>問到Teresa是否感冒失聲？她反問：「我唔知喎，咁多年都未試過，我都冇時間睇醫生，OK嘅。」有否食開聲藥？Teresa直言已經太遲。再問到入錯key時，Teresa又說：「邊度呀？工作人員係有擔心我頂唔順話想cut少啲歌，但我要唱。」另外，Fiona昨日首次到有線接受訪問，談到會否覺得婚前性行為會減低對另一半的吸引力，Fiona也表贊同，但其他卻以私事為由不願多談。<br>採訪：駱華齡、溫敏芝<br>攝影：陳俊強</p></body></html>