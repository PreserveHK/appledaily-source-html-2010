<html><header><meta charset="utf-8"><title>窩輪博擊：A50反升吼21724 - 俊樺</title></header><body><h1>窩輪博擊：A50反升吼21724 - 俊樺</h1><p>歐元反彈同埋花旗股市反覆靠穩，港股噚日上晝無大沽壓，晏晝仲大幅炒高229點，報收19944，可惜係成交奀咗啲，只係576.7億元。<br>無論如何，反彈番200幾點都係好事，睇走勢仲可以試吓條10日線，可唔可以再升就要睇花旗股市同A股嘅表現，噚日A股晏晝生猛番，隻A50中國（2823）先跌後升，又可以留意。<br>A50C輪21724：A50昨收12.04元，升0.8%。股價呢兩日下試11.8至12元支持區承接力強，睇嚟可以上試12.44元，破位睇13至13.3元，可以諗吓隻C輪21724，隻輪現價8.1仙，2010年11月22日到期，行使價12.66元，溢價11.88%，引伸波幅30.46%，有效槓桿率6.78倍，正股見13.3元，21724睇15仙，正股跌穿11.6元就沽咗隻輪。<br>俊樺</p></body></html>