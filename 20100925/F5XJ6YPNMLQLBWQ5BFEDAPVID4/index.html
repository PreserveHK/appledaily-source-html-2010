<html><header><meta charset="utf-8"><title>阿Yu中秋誕5.8磅女</title></header><body><h1>阿Yu中秋誕5.8磅女</h1><p>趙梓淇（Yu）本月22日中秋誕下重5.8磅B女，改名周信希，寓意女兒有信心和希望，英文名由牧師JaesonMa及MCJin改名為DebbieJoy。<br>榮升人父的周永恆（Roy）非常激動，他笑說：「心情好似上咗太空咁，好想快啲聽到佢嗌我爸爸，無論佢郁唔郁，定係眨吓眼，我都可以望好耐唔覺厭，好似娛樂無窮咁好快就過咗幾個鐘。」陪太太入產房的Roy續說：「預產期係國慶，但檢查時醫生話胎水唔夠要催生，所以先會中秋出世。喺產房見老婆好辛苦，陣痛咗九個字，覺得母愛真偉大。」他透露太太昨日已出院，現以人奶餵女，問他可會暫停工作陪太太？他說：「反而要更努力賺錢呀。」<br>撰文：丁寧</p></body></html>