<html><header><meta charset="utf-8"><title>票房滑鐵盧　幸朋友力撐湯唯復出撻Q精神阿Q</title></header><body><h1>票房滑鐵盧　幸朋友力撐<br>湯唯復出撻Q精神阿Q</h1><p>湯唯獲內地解封後，曾經和拍檔張學友為新片《月滿軒尼詩》到內地宣傳，但仍無助票房。她昨日在中環出席活動時，非常阿Q地謂聽到內地友人讚賞，已經心滿意足。全力在電影圈衝刺的她，信心爆棚強調一生人將演出眾多角色，不會將票房失利一事放上心。</p><p>湯唯、謝婷婷、AmandaS.、周汶錡、LisaS.以及腹大便便的張燊悅等，昨晚在中環出席法國名牌RogerVivier新店開幕禮。一向斯文的湯唯，穿上恤衫配黑皮褲的新形象示人，她說：「因為每個地方都有唔同文化，我都鍾意買鞋同袋，未試過呢種style，配襯就睇心情。」<br>湯唯和張學友主演的電影《月滿軒尼詩》截至前日為止，在港票房累積255萬元，成績麻麻，她就非常阿Q精神說：「我返內地聽到朋友話鍾意，我已經好開心，睇得開心就OK。」問她滿不滿意自己的表現？她說：「我係演員，會盡力，我一世會演好多角色，呢個只係一個過程。」事業以外，問她有否拍拖找到真命天子？湯唯則說：「睇緣份啦。」會否未婚生子？她說：「未想過，但我好鍾意小朋友。」</p><p>婷婷請假陪栢芝</p><p>謝婷婷的阿嫂張栢芝第二胎下月出世，婷婷透露自己和霆鋒都已請定假陪生，她說：「上一胎冇請假，今次我會請，阿哥（謝霆鋒）都已請定假陪佢。」<br>問婷婷知否栢芝的待產心情是否特別緊張？婷婷則謂不知道。那麼有沒幫手煲薑醋？鬼妹仔的她一頭霧水說：「畀邊個食o架？」更指自己上月才知道生仔要有薑醋，她說：「家Lucas都未明白係乜嘢事，將來BB都會着Lucas嘅舊衫，如果唔係，就太浪費喇。」<br>採訪：羅慧敏<br>攝影：陳俊強</p></body></html>