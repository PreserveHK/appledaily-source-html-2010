<html><header><meta charset="utf-8"><title>又到聖誕：專攻聖誕滑雪團　北海道爆硬</title></header><body><h1>又到聖誕：專攻聖誕滑雪團　北海道爆硬</h1><p>12月，消費月。全人類無論有無雙糧，都總會儲定錢做BigSpender，其中重點節目是聖誕旅行。不過通常踏正聖誕紅假出發，都會比平日貴五成，不過錢花了的才是你的。來，今日請來滑雪店老闆講解滑雪勝地，再由小型旅行社老闆講講平中貴旅行團點揀。出發！<br><br>記者：何兆彬<br>攝影：伍慶泉<br>Model：Kinki@Zmodel<br>鳴謝：TravelBox（旺角洗衣街39號金雞廣場2111A/34887642）<br>Wardrobe：S.B.F.Shop（西洋菜南街184號2樓/34805662）</p><p>滑雪首選日本</p><p>12月，全人類好似只等待聖誕那幾天紅假，事實上呢段時間去旅行，貴好多！專營自遊行的TravelBox老闆William：「講聖誕團，就真係去滑雪的多，貴的去日本，中價去韓國，平的去北京。」講到滑雪，全港唯一滑雪店S.B.F.老闆Gary年年去滑三次雪，最熟路，他分析：「香港最近的滑雪場在深圳。要滑得好，平價的是去北京，聖誕五天團約$4,500，不過場細，雪不夠深；中價有韓國，他們滑雪場好多，氣候較暖，但因為在內陸，雪不是太多，加上周六日好多人，冬天去要等好耐；最貴自然是日本，日本近海，雪多雪質又好，其中以北海道的雪質最靚，另外東北例如長野、新潟都有好多雪場。此外東京搭一個鐘頭JR車程亦有好多雪場，日本氣候適中、晴天率高，我最推薦，但最貴！」Gary專門約老手去滑雪，自然不會參加一般的旅行團，想知多啲可以上舖頭請教佢。至於旅遊業界人士William則坦言聖誕旅遊，比平時貴好多，例如日本12月17日至1月5日這段日子比平日貴七成！真係要去，但仲未Book位，今日畀少少貼士你！William：「先講貴價團，當中有日本團歐洲團，價位都過萬。歐洲團只貴少少，香港人鍾意去日本，所以好易爆，歐洲就一定唔會，幾時Book都得！而且唔會加價。」日本之中，又以北海道最爆，若然係自遊行要半年前Book，因為北海道機位少，航空公司只有兩間。東京機位就好好多。」<br></p><p>貴價團：主攻北海道<br>1.北海道五天超值豪華團$8,199（24日出發/康泰/HCK05-PRO）</p><p>「國泰」北海道（札幌、小樽、旭川、美瑛、富良野）、溫泉度假酒店（寫意露天風呂）、旭山奇趣動物園（可愛企鵝巡遊）、浪漫小樽運河、大通公園白色燈節、雪上電單車樂園</p><p>2.北海道購物開心五天團$9,799（23日出發/東瀛遊/JSAJ05）</p><p>「國泰」歡欣聖誕、北海道享受篇（兩晚溫泉、兩晚札幌酒店、全程只搬一次）、登別海洋城堡企鵝巡遊趣致城、時光隧道登別時代村、小樽運河、水晶音樂城、玻璃趣致街、支笏湖靚景、北國情趣雪上電單車、滑雪場滑雪或自由活動、狸小路、千歲時尚Outlet</p><p>3.冬之北海道五天滑雪度假之旅$11,099（26日出發/永安/JSC05U）</p><p>暢遊因電影《情書》而聲名大噪的浪漫小樽運河、前往最熱門購物點，包括2010年4月開幕的北廣島MitsuiOutletPark、狸小路購物大道、札幌JRTower購物城、好玩野外攀山雪車、札幌大通公園第30屆大型「白色燈節」</p><p>中價團：韓台新大熱</p><p>數中價團，最Hit係韓國，其次係台灣。「去滑雪，韓國亦係十分Hit！」William：「好奇怪，韓國未入秋就無人去，一入秋人多到不得了。」滑雪店Gary也說韓國冬天滑雪場逼滿人，排隊要排好耐。萬一想慳錢買Package的話，William提議大家考慮濟州航空，「例如大韓航空飛首爾要$2,400，濟州只要$1,350！」台灣方面，港人聖誕始終係去台北多，「台北旅遊業好好，聖誕加價都係加20%，比起日本加70%真係好合理。聖誕前後去台灣，全日每個鐘一班機都會爆晒，這個聖誕台北一定插滿香港人！」<br>除了韓國台灣，原來港人近年仲有個中價旅遊之選──新加坡！「因為多咗個賭場同埋環球影城，多了好多人去。去星洲唔平o架，四天Package要$6,000左右！如果係參加團，就係星馬一齊去。」冷門之選，還有布吉島，「5日4夜Package約$5,000，自從紅衫軍事件後，近年平了些少。」</p><p>韓國團<br>1.韓國開心五天團$3,889（23日/東瀛遊/KPTW05）</p><p>韓國鳳凰城PhoenixPark滑雪場、首爾+釜山滑雪之旅、鳳凰城BlueCanyon水上樂園、樂天世界開心樂園（包入場+Big5套票）、釜山（世峰樓、海雲臺、龍頭山公園、光復洞時裝美食街）</p><p>2.首爾冬日滑雪體驗四天團$3,299（30日出發/永安/SKA04M）</p><p>首爾、陽智山/昆池岩滑雪場、SeaLaLa/FourSeason溫泉+傳統汗蒸幕、東大門購物城、明洞購物區、韓食DIY、IceGallery自製冰杯</p><p>台灣（24日出發）<br>1.台北四天超值豪華團$3,099起（康泰/TPA04-4S）</p><p>台北陽明山天籟露天溫泉會館、深坑豆腐街、剝皮寮、台北京站時尚廣場<br></p><p>2.台北四天超值抵玩團/豪華團$2,299起（康泰/TLL04-SPC/DLX）</p><p>台北六福村、陽明山天籟露天溫泉會館、九份、野柳國家奇石公園、深坑豆腐街</p><p>平價團：祖國包辦</p><p>論平價，William說：「二千零蚊的團，就全部由祖國包辦！」其中上海最熱門，海南島氣候熱一點，價錢也不貴。再平價還有選擇，「近幾年很流行去惠州、肇慶，以Package計二千零蚊兩個人去兩日，一個人都係千零蚊，又唔使坐飛機，好舒服！而且酒店質素亦好好，位多，好多港人都鍾意去。」
</p><p>1.惠州兩天團$819起（康泰/GHG02-SPC）</p><p>全新國際品牌惠州洲際度假酒店（氡、氟溫泉）、平海古城、深圳觀瀾山水田園農莊、深圳博物館<br></p><p>2.肇慶美景兩天之旅$759起（永安/WGE02F）</p><p>德慶盤龍峽原始生態旅遊區（全新森林溫礦泉Spa水療世界、廣東第一瀑布群、傳統水車群）、金林水鄉</p><p>3.羅浮山三天超值豪華團$1,349起（東瀛遊/CDK03-4S/4SX）</p><p>全新五星標準地派溫泉度假村、五星級惠州康帝酒店、地派溫泉、惠州西湖、豐渚園、廣東四大名山</p><p>查詢：<br>康泰（21088888）<br>東瀛遊（36920888）<br>永安（21897689）</p><p>滑雪自遊行</p><p>旅行團最快爆，咁想自遊行又點算？TravelBox老闆William提供了一些選擇給大家參考參考，由貴到平，有問題打畀佢！<br><br>東京（23日出發，5日4夜，KaruizawaPrince）$9,299起<br><br>東京（23日出發，5日4夜，羽田機場來回，SunshineCity）$7,399起<br><br>沖繩（26-30日出發，5日4夜）$7,999起<br><br>首爾（23日出發，5日4夜，兩晚Ambassador＋兩晚天比高O2度假村）$8,599起<br><br>北京（24日出發，4日3夜，住宿王府井半島+滑雪場接送）$4,300起<br><br>查詢：34887642</p></body></html>