<html><header><meta charset="utf-8"><title>3D踩入Notebook　乜都變立體</title></header><body><h1>3D踩入Notebook　乜都變立體</h1><p>戴3D眼鏡，睇3D電影，係呢期AV最潮！HPENVY173D係首部17.3吋3D筆電，可以勁播3DBlu-ray之餘，仲可以將軟件、遊戲甚至係相片變成3D顯示，最重要係佢嘅流動性，你屋企部3DLEDTV有無咁多嘢玩吖？<br><br>記者：許福合<br>攝影：王文忠、陳盛臣<br>Model：UnyChiu@PureModels</p><p>低音重鎚出擊</p><p>ENVY173D以簡約設計做賣點，鎂鋁合金機身，外觀有啲MacBookFeel；不過睇真啲，機身仲加入MetalEtching刻劃圖案，摸上手有質感，而鍵盤仲有背光燈設計。聽到個芒有3D，用家最關心當然係畫質如何？先試2D操作畫面，17.3吋3DUltraBrightViewInfinityLED屏幕效果與傳統2D芒無大分別，全高清效果照樣交足貨，再加上聲效由BeatsAudio同HPTripleBassReflex重低音喇叭支援，即使睇番DVD，聲畫都係影院級數！</p><p>Slot-inBlu-ray</p><p>3D效果使用被動式設計，顯示卡行ATiMobilityRadeonHD5850；跟機有一副3DActiveShutterGlases，效果基本同好多3D電視分別不大，不過同樣有角度限制，例如角度太側，3D效果會弱些少，最佳位置都係喺中間，所以睇3D碟時最好坐正正喇！<br>光碟機玩Slot-in式Blu-rayROM，可對應3DBlu-ray影碟！用家還可使用內附《Tridef3DExperience》軟件，將原本2D嘅影片、相片，甚至軟件同遊戲轉換成3D顯示。</p><p>3D試睇<br>溝軟件</p><p>《GoogleEarth》亦可轉換成3D畫面，由太空Zoom近城市時，立體感超強，透過3D眼鏡，真係有衝入地球嘅感覺。</p><p>夾睇片</p><p>試播3D《MEGAMIND》，1080p畫面勁順，尤其景深層次多嘅畫面，立體效果突出。</p><p>搞埋相</p><p>利用軟件可將2D相片轉成3D效果，若相片內含多層次畫面，立體感就更好。</p><p>Profile</p><p>處理器：IntelCorei7-720QM1.6GHz<br>操作系統：Windows7Pro64bit<br>屏幕：17.3吋3DUltraBrightViewInfinityLED<br>記憶體：8GBDDR3<br>硬碟：1TB（500GB×2）<br>顯示卡：ATiMobilityRadeonHD5850<br>光碟機：Slot-inBlu-rayROM（SuperMultiDVDRW）<br>體積：416×275×31.75mm<br>重量：3.34kg<br>查詢：HP（800938833）</p></body></html>