<html><header><meta charset="utf-8"><title>求驗客手記：白禮達口多得罪同志 - 求驗客</title></header><body><h1>求驗客手記：白禮達口多得罪同志 - 求驗客</h1><p>2022年世界盃喺中東國家卡塔爾主辦，雖然佢哋錢夠多，建造冷氣球場克服炎熱天氣問題，不過卡塔爾屬回教國家，保守嘅教條未必令西方人士接受。國際足協主席白禮達（圖），周一就懶風趣咁講：「我想講如果同性戀球迷喺卡塔爾，就應該避免任何性活動。」呢番說話引起好多同性戀組織批評，好似男同性戀足球支持者網絡（GayFootballSupporter'sNetwork），就公開批評白禮達：「我哋強烈譴責國際足協嘅決定，我哋將領導一個組織，杯葛同2022年世界盃有關嘅一切活動。我哋認為世界盃應該喺開放嘅國家進行，不容我哋嘅人權受到忽視。」白禮達一向衰多口，今次又得罪埋同志組織，我求大俠都唔知你點收科嘞！</p></body></html>