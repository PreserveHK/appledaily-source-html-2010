<html><header><meta charset="utf-8"><title>貝安琪遲到扮嘢</title></header><body><h1>貝安琪遲到扮嘢</h1><p>貝安琪、施念慈和名媛黃美儀等昨晚在銅鑼灣出席酒會，貝安琪和母親遲足一個多小時才到，她說：「之前做緊嘢呀。」甚麼工作？她竟說：「唔講得住o架！」果然巴閉。聖誕將到，她指今年會留港和家人慶祝，至於曾被拍過激咀的緋聞男友尹子維，貝安琪就詐儍扮懵說：「吓？朋友嚟喎。」可會送禮？她就劃清界線說：「唔使啦，行到邊見到禮物啱邊個朋友，咪送畀邊個囉。」更謂希望可以搵個男朋友拍拖。</p><p>施念慈出o靚模月曆</p><p>施念慈單拖赴會，沒有與旗下o靚模作伴，她大談公司寫真月曆計劃印3,000本，旗下o靚模更有復古造型，她說：「想畀啲人知，o靚模都可以好似演員咁，扮演唔同角色。」<br>採訪、攝影：EddieWong</p></body></html>