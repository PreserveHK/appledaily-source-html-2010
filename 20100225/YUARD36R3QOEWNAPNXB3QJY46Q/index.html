<html><header><meta charset="utf-8"><title>窩輪搏擊：恒生回勇　炒17299 - 俊樺</title></header><body><h1>窩輪搏擊：恒生回勇　炒17299 - 俊樺</h1><p>道指前晚跌100點收市，伯南克去國會講嘢之前美股下跌唔一定係壞事，因為伯南克好大機會重申低息環境有排都唔變，到時花旗股市又會升番。<br>伯南克未講嘢，呢邊財爺噚日先講佢份預算案，冇乜特別，都係派吓糖仔，力度唔大，財爺提出增加土地供應，只要適度，對樓市發展反而係好事。<br>恒生C輪17299：恒生銀行（011）昨收112.50元，升0.8%。近日由低位反彈，成交大增，走勢轉強，若升破118元，睇124元，可以諗吓隻C輪17299。<br>隻輪現價6.9仙，2010年9月29日到期，行使價120元，溢價12.8%，引伸波幅33.9%，有效槓桿6.4倍，正股見124元，17299睇12.3仙，正股跌穿108.50元，就沽咗隻輪止蝕。<br>俊樺</p></body></html>