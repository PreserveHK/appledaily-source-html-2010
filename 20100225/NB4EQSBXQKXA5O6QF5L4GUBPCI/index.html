<html><header><meta charset="utf-8"><title>忽略中產「係咪唔喊嘅BB就冇奶飲？」</title></header><body><h1>忽略中產<br>「係咪唔喊嘅BB就冇奶飲？」</h1><p>「又係退得嗰少少稅，對中產真喺幫助唔大。只會令我哋覺得，呢啲措施好似年年複製咁。」本身是教師的中產之聲主席李子榮，月入約6萬元，下財政年度他應可獲寬減6,000元稅款，但卻沒甚麼感覺。<br>李子榮說，許多跟自己一樣、每年交稅約6至7萬元的中產人士，對如此幅度的退稅沒太大感覺。政府寬免差餉，李子榮可全數受惠，獲寬免全年差餉，同樣地，他只覺是杯水車薪。</p><p>埋怨政府偏幫有錢人</p><p>「好難怪唔少中產對政府死心！」李子榮說，中產人士較關心人口老化、居住環境等問題，他們最希望政府推出長遠的醫療改革政策，應付未來的挑戰。他一家三口，每年的醫療保險費用約2萬元，「如果醫療保險可以免稅，就真係幫到中產人士喇。」<br>業主會會長佘慶雲，是認可財務策劃師，月入約15萬元，下財政年度同樣可獲寬減6,000元薪俸稅，但他直言這只是小恩小惠。政府為窮人紓困，佘慶雲沒有意見。他最看不過眼，是政府政策一直偏幫有錢人，「點解發水樓係咁起、越嚟越多中產買唔起新樓？問題存在咗咁多年，點解政府一直唔理？係咪唔喊嘅BB就冇奶飲？」<br>本報記者</p></body></html>