<html><header><meta charset="utf-8"><title>超盈巴黎度情人節
</title></header><body><h1>超盈巴黎度情人節
</h1><p>賭王何鴻燊出院在即喜事重重，三、四房戀事特別多，四房長女何超盈昨日到中環出席護膚品Clinique活動，她透露剛與男友Greg在巴黎慶祝情人節，她說：「係情人節後先去巴黎，佢整咗本相簿畀我，同埋親自下廚，我畀100分佢嘅廚藝，我畫咗一幅關於我哋嘅卡通畫，同埋整咗朱古力梳乎厘。」</p><p>教胞弟揀女</p><p>對於胞弟何猷亨蜜運，超盈笑說：「唔係拍拖，我都未見過一定唔係，佢好多人追。」有否教猷亨揀女友，她說：「有呀，教佢揀女仔一定要有教養、家教有禮貌，要讀好學校。」<br>此外，三姨太陳婉珍昨日偕長女超雲及超蓮到養和探病，對於有指超雲暗寸緋聞男友何敬豐高攀的言論，怕惹來官非，三姨太說：「我唔信呢啲嘢，儍啦。」<br>採訪：LawWaiMan<br>攝影：DickyChan、EdwardChou</p></body></html>