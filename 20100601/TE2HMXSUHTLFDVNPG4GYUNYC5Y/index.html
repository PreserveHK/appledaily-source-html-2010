<html><header><meta charset="utf-8"><title>五千幾買42"iDTV　等睇波</title></header><body><h1>五千幾買42"iDTV　等睇波</h1><p>世界盃快到，又係時候搵藉口換晒家中陳舊影音器材；認真要換的話，涉及範圍好大，但最重要當然係部電視！你話無裝有線？咁咪平平哋買部iDTV，睇四場免費高清台囉，係欷歔啲o架喇！<br><br>記者：陸俊雄<br>攝影：伍慶泉<br>Model：Sansu@PureModels</p><p>42"平得震撼</p><p>今次開倉係腦場常見品牌——Vsmart的iDTV，雖然外表唔夠型仔，但聲稱用上日韓名廠Panel，例如Samsung和Sharp，部份睇落又真係幾好色。至於今回首選，當然是42"的LT-H428，佢採用韓國顯示屏的FullHDiDTV。佢有埋預錄功能，場波睇唔到都可以錄。仲有USB接口，可播RMVB、MOV、MPEG等格式影片。</p><p>原價：$6,998<br>特價：$5,398</p><p>22"都有LED</p><p>大廠好少出22"iDTV，最多人講都係一部白橙色LG，既然係咁，可諗諗雜廠機。另一推介係Vsmart的全高清LE-H228，佢仲係LEDPanel，可更光猛之餘，仲較慳電。美中不足係，此機唔可以播片中途隨時調校色彩亮度，要先校好才去睇。</p><p>LE-H228另一好處係機身較薄，厚度得42.5mm。</p><p>原價：$2,398<br>特價：$2,198</p><p>22"不用千八</p><p>用得LED的話，價錢總會貴番少少！如果對LED無乜興趣，就有另一部LT-0228更抵玩，$1,800有找。講明！一分錢一分貨，呢部iDTV並非全高清，解像度係1,366×768，但照樣有齊預錄，播到RMVB的功能。</p><p>原價：$2,599<br>特價：$1,799</p><p>24"睇全高清</p><p>24"可算是現時房仔iDTV的主流尺寸，Panel作價平，相對買起嚟抵玩啲！今次介紹呢部VsmartLTH-241佢可以睇到全高清，兼插手指、HDD錄影，價錢不用$2,000；平日買部雜廠22"都起碼呢個價，現在仲多咗2"，個球場好似大咗，婆仔心態超值。
</p><p>原價：$2,498<br>特價：$1,998</p><p>32"日本Panel</p><p>大尺寸有、細尺寸又有，賣大包介紹埋32"過你！呢部LT-H328採用名廠Sharp的Panel，對比度20,000:1、全高清、預錄功能等，同樣唔會少。其實邊個話睡房放22"最適合，始終覺得有大放大先理想，個波睇落都大啲喇！
</p><p>原價：$4,298<br>特價：$3,698</p><p>開倉資料</p><p>查詢：i-home（26269980）<br>地址：旺角始創中心272至273號舖</p></body></html>