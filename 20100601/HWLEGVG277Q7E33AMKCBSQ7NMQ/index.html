<html><header><meta charset="utf-8"><title>甩官司立誓重新開始崔建邦復工失準唔慣嘈</title></header><body><h1>甩官司立誓重新開始<br>崔建邦復工失準唔慣嘈</h1><p>崔建邦被前女友鄺敏慧控毆打的官司已獲撤銷控罪，昨日他在荃灣為珠寶店活動任司儀，官司甩身後首次復工，表現略為緊張，他解釋未習慣嘈吵的環境，又以「重新開始」來形容自己，並會繼續聽取恩師陳志雲的意見。</p><p>新片《葉問前傳》的男女主角杜宇航、陳嘉桓，華姐朱璇、苟芸慧、港姐張嘉兒等昨日在荃灣出席金至尊珠寶店開幕剪綵活動，剛復工的崔建邦任司儀，表現明顯不及以往的淡定。</p><p>同志雲分憂</p><p>崔建邦說：「可能環境比較嘈，我以重新一個自己出嚟工作，需要時間去習慣，我都冇諗太多，呢段時間以嚟我都有增值自己，早排食得多肥咗，都有做番多啲運動，希望有耳目一新感覺。」<br>這段時間崔建邦仍有和陳志雲保持聯絡，並繼續為他分憂，邦邦說：「有通電話同見面，一直以嚟佢都係我人生路上面嘅恩師，畀好多意見我，我覺得自己家好似個新人咁，要重新面對一切，今後我會誠懇啲。」<br>沒有恩師在背後力撐，問邦邦會否擔心遭無綫投閒置散？他說：「唔擔心，今次呢個司儀工作都係無綫幫我接，外邊工作，公司都會幫我安排好。」<br>至於失去《勁歌金曲》主持，他會否希望將工作爭取回來？邦邦指沒有想這些事，而且MCJin的表現也很好，只希望將來有機會可以和他一齊合作擔當主持工作。</p><p>陳嘉桓離罩</p><p>此外，陳嘉桓穿了低胸裙現身，可惜因衣不稱身離罩走光，她說：「條裙係大會提供，嚟到至知要着呢件，係有少少鬆，但都冇尷尬，意外避免唔到，我唔會走性感路線，今年11月我至夠18歲，都係做番打女。」<br>採訪：魯萍　攝影：仇志德</p></body></html>