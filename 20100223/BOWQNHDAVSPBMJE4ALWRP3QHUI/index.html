<html><header><meta charset="utf-8"><title>靚靚惡妻趕絕債仔</title></header><body><h1>靚靚惡妻趕絕債仔</h1><p>袁詠儀（靚靚）昨日以Lancome美白系列BlancExpert新代言人身份，在中環出席記者會，更找來好友張家輝撐場，兩人在台上互爆，家輝指靚靚是惡女人，靚靚則踢爆家輝怕老婆關詠荷常被恰。<br>靚靚謂不介意外間人覺得她是惡妻，她說：「都好，都幾惡o架，咁個仔曳，老公又鍾意出去玩時，梗要惡啦。同埋我哋做呢行，啲人以為賺錢易，會問你借錢，咁就冇人敢問我囉。」惡妻趕絕飛來蜢？她則說：「冇得擊退o架，要留啲空間畀佢諗，我冇任何招數對付呢啲，咪等佢自己諗吓。」</p><p>家輝怕老婆</p><p>張家輝也直認怕老婆，他笑說：「我身邊好多惡女人，屋企又冇碇企，好慘！我喺電影度就殺人放火，返到屋企就做綿羊。不過，男女邊有公平，相處之道就係乜都係我唔啱，咁就和平喇。」<br>採訪：JessicaNgan<br>攝影：PangChungYin
</p></body></html>