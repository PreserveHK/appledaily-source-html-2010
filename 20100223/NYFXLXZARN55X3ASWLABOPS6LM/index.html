<html><header><meta charset="utf-8"><title>下月娶妻先展雄風　高皓正婚照激凸</title></header><body><h1>下月娶妻先展雄風　高皓正婚照激凸</h1><p>32歲的高皓正將於下月7日迎娶拍拖一年多的醫生女友陸凱兒（Jacqueline），日前二人到斐濟群島拍攝婚紗相，一對準新人除穿上傳統婚紗禮服外，高皓正還搞搞新意思穿泳褲打煲呔拍照，只見他上身結實下身激凸，搶盡準新娘鏡頭。</p><p>身為虔誠基督徒的高皓正，日前偕未婚妻陸凱兒到斐濟群島拍婚紗照，雖然山長水遠，但高皓正此行只花了約2萬元而已。原來高皓正獲StarJWedding贊助婚紗照，連機票、住宿及膳食也毋須花上分文，難怪他高興得大叫說：「認真化算！呢次去斐濟群島影結婚相，6日裏面只有3日影相，其他時候都係周圍玩，所花嘅錢都係去買手信，而且接待我哋嘅公關係經常為荷李活明星做導遊嘅，有咁樣嘅待遇，我都當咗自己係荷李活明星。」</p><p>9月9日9點9求婚</p><p>高皓正此行除拍攝傳統婚紗照及晚裝禮服外，更搞搞新意思穿泳褲影結婚相，相片中的他穿泳褲配煲呔，上身結實下身激凸，比他背後騎在馬上的未婚妻Jacqueline還要搶鏡。<br>談到求婚經過時，高皓正說：「我係09年9月9日晚9點9求婚，當時我哋要去馬爾代夫出席朋友嘅婚禮，之前我已經搵朋友設計咗隻戒指，直至夜晚9點半突然落雨，我就趁機拉佢入房，時間啱啱9點9，我應承咗照顧佢一世。」<br>近日有報道指高皓正的醫生女友Jacqueline家底豐厚，父親陸宏隆是樂善堂總理，又是著名皮膚科醫生，身家超過兩億，跟家住油麻地舊樓的高皓正可謂差天共地。<br>撰文：林妃</p></body></html>