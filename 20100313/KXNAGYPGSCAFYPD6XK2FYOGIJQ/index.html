<html><header><meta charset="utf-8"><title>臨陣換監製　Sammi搭救BigFour爆爛Gag　怕講錢國偉</title></header><body><h1>臨陣換監製　Sammi搭救<br>BigFour爆爛Gag　怕講錢國偉</h1><p>【志雲難局之殃及池魚】許志安、梁漢文、蘇永康和張衞健組成的BigFour前晚在紅館開騷，原先演唱會由涉貪污被捕的錢國偉任監製，但因他出事而由他人代替。BigFour為免被追問錢國偉一事，四子完騷後並未有接受訪問。</p><p>許志安、張衞健、蘇永康和梁漢文（Edmond）的「BigFour世界巡迴演唱會」前晚在紅館演出首場，演唱會原先由錢國偉任監製，但他因涉貪污被拘查而缺席，臨時由陳家倫頂上，雖然換了監製，但未有影響演出。可能BigFour怕被追問錢國偉一事，完騷後他們沒有接受訪問。</p><p>Sammi要求送樓</p><p>演唱會中健仔主力棟篤笑，數盡拍檔瘀事，其間播出四人泰國度橋之旅的相片，當中康仔倚偎在安仔膊頭，健仔笑說：「如果俾記者影到，到時唔係上壹仔封面，係上雄風封面。」健仔又明抄林海峰棟篤騷的台詞說：「我啲歌同個樣都咁開心，只有我發放正能量，因我有個正能樣。」<br>四子也有獨自表演，Edmond凌空自彈自唱，安仔穿上白西裝，露出閃底褲扮米高積遜表演。現場播出健仔偷拍康仔冲凉片段，慘令康仔豬腩肉盡現人前。片段中健仔開會時對着Edmond放屁，三人齊聲數健仔：「賤格人渣，冇任何語言形容佢，只有粗口。」有傳與四子不和的吳國敬做嘉賓獻唱《我說過要你快樂》，但慘被四子取笑衣着娘爆。<br>壓軸的鄭秀文（Sammi）安哥時出場，與四子合唱《信者得愛》，前男友安仔更唱得肉緊跪在Sammi面前。唱畢健仔笑說：「我哋唔知送乜畀你，你乜都有。」Sammi說：「我要層樓。」健仔即叫安仔送，Sammi笑說：「我要Edmond送。」四子又把《叮噹》改歌詞為《有心》送給Sammi。<br>採訪：王連連　攝影：仇志德</p></body></html>