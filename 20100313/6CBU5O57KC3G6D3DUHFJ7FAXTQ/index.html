<html><header><meta charset="utf-8"><title>「有片嘅話可以出嚟傾」黃長發默認淫照男主角</title></header><body><h1>「有片嘅話可以出嚟傾」<br>黃長發默認淫照男主角</h1><p>謝婷婷安志杰前晚在灣仔恩愛情侶檔行騷，卻被台下的黃長發搶盡風頭。早前有被指是黃長發的性愛片段流傳，他竟默認是相中人，更豪氣表示：「唔理邊個發出，我唔會怪佢！」更豁出去謂如果有人擁有更激片段，歡迎拿出來傾。</p><p>早前有被指是黃長發性愛片段在網上流傳，舊愛鞋王三奶Karen更踢爆黃長發要求在沙灘及車上做愛，搞到滿城風雨。現轉做經理人的黃長發，前晚陪同他公司旗下模特兒在尖沙嘴為Esprit行騷，黃長發大方接受訪問，問他有冇跟進淫片事件？黃長發直認不諱說：「係我自己嘅事，我唔需要同人哋講。」有冇見Karen？他說：「冇見，我哋已經唔係朋友，亦冇聯絡，冇必要（聯絡）。」他表示現時沒有拍拖。</p><p>唔會怪發佈人</p><p>哥哥黃長興之前已承認某相中人是長發，記者再向他求證時，他初時表示冇回應，之後說：「哥哥講乜由佢講，我知自己做過啲乜，我嘅嘢自己答番。」不澄清？黃長發說：「唔使澄清，因為我唔係娛樂圈嘅人。」他承認有看過相關照片：「行過7-11有揭吓，冇特別睇，唔會理邊個發出，我唔會怪佢！」迴避即係承認，他說：「係乜都唔會講，我自己嘅事，人哋點諗我唔理。」</p><p>強調冇受恐嚇</p><p>問到黃長發不怕有更激片段流出，他即豁出去，豪氣地說：「如果有，就攞出嚟囉！」不擔心影響所屬公司？他說：「公司仲好撐我，發放嗰個人都唔敢出嚟，有（片）嘅話，可以出嚟傾。」他再次強調冇遺失電話，亦冇受過恐嚇，至於Karen踢爆他的性癖好，黃長發謂不會叫她收口，他說：「過咗去，我將來嘅女友亦唔係Karen。」<br>採訪、攝影：顏英儀</p></body></html>