<html><header><meta charset="utf-8"><title>皇子賭博周記 - Leung</title></header><body><h1>皇子賭博周記 - Leung</h1><p>周五05/03<br>德乙葡超賭嚟做乜</p><p>國際賽後嘅禮拜五，冇乜好玩，３場德乙加１場葡超，若你仍然傾囊下注，勸你打戒賭熱線；日本波即將全面開鑼，不如第二日早啲起身刨吓好過。<br>閒贏指數：☆</p><p>周六06/03<br>畀敗家仔累死</p><p>賽馬跑港澳盃前，又有新西蘭打吡，又有日本波開鑼直播，戲碼強；賭友目不暇給，其實全日最好賭係衞冕日聯嘅鹿島鹿角迎紅鑽，戰友戰鬥員A大題連波膽都中埋，不過好運直至見到敗家仔賓特拿後終結。<br>閒贏指數：☆☆☆☆</p><p>周日07/03<br>投資對冲≠情感對冲</p><p>大戰過後，今天反而有點冷清，買荷甲波起勢過關，但去到重心雷丁，其實自己信心一般；但雷丁半場竟贏兩粒，即拿拿臨補回維拉11.5倍W，有時對冲係一個好好嘅投資態度，即買藍籌，揸期權一樣。<br>閒贏指數：☆☆☆☆</p><p>周一08/03<br>買利物浦真係輸間舖</p><p>利記早怕怕，但戰友叫到，即管夾40蚊買個2串3波膽博吓大霧；但連對韋根都輸得，擁躉必定沮喪；將西甲直播搬到禮拜一，唔係益咗球迷，係肥了莊家嘅投注額，是日華倫W同利記齊葬身大海。<br>閒贏指數：/</p><p>周二09/03<br>長春白雪印尼仔點頂</p><p>返到公司，靈機一觸，長春負零下幾度，印尼仔點頂得順呀，買中個7倍嘅主其他波膽，射阿仙奴，點知賓特拿都入3粒，波膽當然早爆；但都好過拜仁，賭界最衰嘅球隊莫過於肥了自己害了捧場客。<br>閒贏指數：☆☆☆</p><p>周三10/03<br>離奇之夜幸冇沾手</p><p>貼嘅心水由頭到尾都開對家，有冇咁頹，但好友聚會一個接一個，自己一毫子都冇買過，皇馬輸波冇睇直播，但較早時嘅波爾多主場倒灶更離奇，全晚「奇景」一個接一個，嚇到戰友個個走夾唔唞……<br>閒贏指數：☆</p><p>周四11/03<br>終於踩落紅軍陷阱</p><p>早幾天冇墮利記陷阱還自鳴得意，今天見有賠率，自想不容錯過，賽前轉回平手盤，唔使讓里爾，終於中招咯，唔通佢哋留番再下個周日撼曼聯，先扮曼城來個大變身？<br>閒贏指數：☆☆</p></body></html>