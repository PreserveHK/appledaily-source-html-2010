<html><header><meta charset="utf-8"><title>校門車禍　勇仔蘇醒不知母命喪父流淚說：我唔知點同佢講</title></header><body><h1>校門車禍　勇仔蘇醒不知母命喪<br>父流淚說：我唔知點同佢講</h1><p>【本報訊】「佢都未知道媽咪唔喺度，家我唔知點同佢講，學校話希望有老師在場一齊講好啲！」前日在上水古洞河上鄉路放學時與母親同被貨車撞倒，母親慘死而自己身受重傷的4歲男童黃樂勇（勇仔），經施手術後昨日已蘇醒，目前情況仍然危殆，但醫生相信勇仔可復元。由於勇仔口鼻仍要插喉，因此無法說話；黃父謂兒子年紀還小，心智未成熟，暫不敢向他透露媽媽已死消息。<br>記者：徐雲庭　江寶龍</p><p>勇仔父親黃志誠自前晚開始，一直留在沙田威爾斯醫院等候兒子施手術的結果。據稱，勇仔盆骨碎裂導致內出血、其右手手臂兩處及手掌都有骨折。此外，他的尿道斷裂，膀胱要插喉協助排泄，腎臟亦有受傷，臉部和腳則只是受外傷。黃父表示，手術後已固定了勇仔的盆骨位置，並已制止了內出血情況；不過，勇仔還要再做兩次手術接駁尿道，而其右手骨折，康復後亦要長期做物理治療。</p><p>「佢用手示意想飲水」</p><p>黃父稱，兒子現時在兒童深切治療部留醫，雖然已經蘇醒，但因為口鼻仍要插喉，因此無法說話和進食：「勇仔講唔到嘢，但我哋有眼神交流，佢仲試過用手示意想飲水，但係醫生話唔可以，我咪叫佢聽話囉，好番帶佢去玩……」黃志誠邊說邊流下眼淚。<br>至於勇仔知不知道母親去世，黃父表示暫時不敢向他說明事實，「連我自己都接受唔到……佢都未知道媽咪唔喺度，家我唔知點同佢講……睇佢會唔會問啦，學校話希望有老師在場一齊講好啲，佢可以分神，慢慢講！」黃志誠又表示，他已要求民政署發出信件說明今次意外，以便申請亡妻徐海林（29歲）在江西鄉間的家人來港，協助辦理身後事和照顧勇仔。<br>昨午4時許，黃志誠與幾名村民返回意外現場，並在道士誦經下進行路祭，黃上香拜祭亡妻時神情哀傷。在現場掃街的姓黃清潔工人表示認識事主一家三口，平日見他們母子騎單車過馬路時，都勸他們小心，料不到真的出事。</p><p>曾蔭權慰問卡送黃父</p><p>記者問黃志誠對肇事司機的看法時，黃回望路上仍留下的一條彎彎曲曲的煞車痕時，情緒激動地說：「佢（肇事司機）好似要追殺我老婆咁（撞到拋過對面線10米再輾過），如果佢當時喺番自己條行車線緊急煞掣，就算撞到我老婆都有得救吖，我個仔走得甩算有運啦！」<br>另外，特首曾蔭權昨日透過醫院將一張慰問卡轉交黃志誠，表示不能用三言兩語安慰他，但鼓勵他勇敢面對困難和照顧受傷兒子。黃志誠對特首的心意覺得很感動。</p></body></html>