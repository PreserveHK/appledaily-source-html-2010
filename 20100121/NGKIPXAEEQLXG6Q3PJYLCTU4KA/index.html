<html><header><meta charset="utf-8"><title>窩輪搏擊：上實看升　炒18578 - 俊樺</title></header><body><h1>窩輪搏擊：上實看升　炒18578 - 俊樺</h1><p>花旗股市前晚顯著上升，但係就幫唔到噚日嘅港股，因為前日傳出上海會搞「港股直通車」嘅消息遭否認，同時又傳出人行會再收緊銀根，港股噚日下跌391點，技術走勢同氣氛都轉淡。<br>期指下周四結算，相信好友會力守21000關，但短線炒賣只宜敲強勢股。<br>上實C輪18578：上海實業（363）昨收40.70元，升3.6%。股價連升兩日，升破10日線，短線有機上試42.80元，破位睇44.80元，可以諗吓隻C輪18578。<br>隻輪現價33.5仙，2010年6月30日到期，行使價48元，溢價26.1%，引伸波幅54.6%，有效槓桿4.7倍，正股見44.80元，18578睇51.6仙，正股跌穿38.80元，就沽咗隻輪止蝕。<br>俊樺</p></body></html>