<html><header><meta charset="utf-8"><title>特稿笑指方逸華「斗零都實」</title></header><body><h1>特稿<br>笑指方逸華「斗零都實」</h1><p>查氏家族一向作風低調，查懋聲甚少公開講話，但他似乎喜愛話中有話。查懋聲昨日比喻與蔡衍明的分歧，猶如夫妻吵架，「唔可能一方面嗌交，你自己啱晒」，暗批蔡不能把責任盡推給查家。他又語帶雙關，指無綫董事總經理方逸華全心全力為無綫，「每個斗零都到實……唔係話佢孤寒，我就唔到。」</p><p>以夫婦嗌交作比喻</p><p>他說尊重及敬佩蔡衍明，因蔡由「細生意」白手興家至成功，今次分歧只為公事。他承認月初曾與蔡會面，但會面內容，「要問咗佢，佢唔反對先再講。」<br>查懋聲形容兩人分歧如夫婦吵架：「如果兩公婆嗌交呢，我相信雙方都有啱同唔啱，唔可能一方面嗌交，你自己啱晒，另一方面全錯，我應負起好大部份責任……嗌交歸嗌交，但最終係個仔（亞視）點處理。」<br>亞視一直受無綫欺壓，當無綫記者提問時，查懋聲笑稱：「無綫好多時對亞視唔公道，我哋請親啲藝員，個個唔敢過嚟，所以我都唔同你太合作。」不過其後也回答有關提問。最後，他忍不住幽了出名慳家的方逸華一默，「佢全心全意做無綫，每個斗零都到實……唔係話佢孤寒，我就唔到。」<br>本報記者</p></body></html>