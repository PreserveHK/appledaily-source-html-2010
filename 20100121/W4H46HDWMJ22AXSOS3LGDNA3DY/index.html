<html><header><meta charset="utf-8"><title>Kelly睇騷沾污靚髀</title></header><body><h1>Kelly睇騷沾污靚髀</h1><p>【廣州直擊】陳慧琳（Kelly）和范冰冰等前日到廣州欣賞時裝騷，穿上新裝和短牛仔褲的Kelly打扮得靚靚在台下靜心欣賞靚衫，卻被油漆未乾的椅子破壞了一雙美腿，十分狼狽。</p><p>陳慧琳、范冰冰、謝安琪（Kay）、張靜初和馮德倫等藝人前日到廣州一酒店出席FivePlus時裝騷，LisaS.和AnaR.擔任模特兒示範新裝；Kay穿上短裙，由於她身形矮細，顯得一雙腿十分粗壯。潮媽Kelly則以新裝及短牛仔褲示人，大騷一雙美腿。<br>Kelly在台下細心欣賞時裝騷，但原來她所坐的椅子油漆未乾透，所以當她上台接受司儀訪問時，雙腿佈滿油漆，破壞了Kelly一身又靚又型的打扮，非常礙眼。<br>到影大合照時，Kelly的助手即衝上台為她清潔油漆污迹，搞到她十分狼狽，又誤踩范冰冰的長裙，令冰冰動彈不得。</p><p>冰冰雙眼最性感</p><p>雖然今年農曆年初一撞正西方情人節，Kelly笑言情人節會和兒子「蝦餃仔」劉昇度過，她說：「自己唔想太奔波，所以只會去好親嘅親人屋企拜年，又唔會畀太多人上嚟拜年，因為驚有豬流感傳染細菌畀BB，今年我會儲埋蝦餃仔嘅利是錢，畀佢將來用。」<br>范冰冰則被內地網站選為性感女神首位，她坦言覺得自己一雙又大又明亮的雙眼最性感。<br>採訪、攝影：曾小嘉
</p></body></html>