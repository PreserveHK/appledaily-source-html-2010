<html><header><meta charset="utf-8"><title>隔牆有耳：香港人網為搵錢少談政治 - 李八方</title></header><body><h1>隔牆有耳：香港人網為搵錢少談政治 - 李八方</h1><p>大氣電波未開放，網上電台近年百花齊放，蕭若元辦嘅「香港人網」應該係最多聽眾嘅網台，皆因有多個名嘴，「網上執政黨」社民連幾個領導人，包括陶君行、黃毓民、長毛及馬草泥等，都喺「人網」MyRadio開咪，令網台更多擁躉。<br>雖然「人網」同MyRadio合作無間，但八方聽聞雙方會「分家」，9月起MyRadio會獨立運作，「人網」節目多談風月，少談政治。<br>江湖傳聞「人網」同MyRadio分手，涉及經濟同政治因素，由於社民連透過網台動員力好勁，特別係80後，好多都係聽網台號召而上街，引起中聯辦注意，而蕭若元要繼續拍電影入大陸市場，為免受壓力，都係分開啲好。<br>八方噚日問蕭若元，佢承認分家有政治因素，詳情星期五在自己網台節目交代。</p></body></html>