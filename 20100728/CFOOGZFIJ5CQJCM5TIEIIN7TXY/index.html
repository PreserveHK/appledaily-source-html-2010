<html><header><meta charset="utf-8"><title>慳水慳時陶瓷鑊　滑不留蛋</title></header><body><h1>慳水慳時陶瓷鑊　滑不留蛋</h1><p>試想如果家中那隻黑卒卒的生鐵鑊變成白色，每晚煮飯後想還原潔淨白鑊，一定有排洗！不過最近新出品的BlancPan，鋪上納米陶瓷，平滑的鑊面白到反光，更不易黐底，用來煎牛扒可快速鎖緊肉汁、煎蛋亦不會黐底，慳番煤氣費之餘，亦慳番不少洗鑊時間！<br><br>記者︰黃家欣<br>攝影︰周旭文<br>鳴謝︰http://icook.hk<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=845124<br>睇片即上<br><br>留言電郵：mailto:adl.kitchen@yahoo.com.hk&#13;</p><p>今日煮腦</p><p>MaxWu（iCook廚具達人）<br><br>資深烹飪導師，著有《家常慳家菜》、《特色甜品Cook得起》等食譜，並有多年擔任廚具顧問的經驗，熟悉不同廚具的用法及特性。</p><p>煮題　測試納米陶瓷白鑊<br>遠紅外線更快熟</p><p>BlancPan能釋放遠紅外線，能鎖緊食物肉汁。相對一般鑊所煎的牛扒，明顯見肉質鬆散，肉汁瀉出。</p><p>炒蛋少油唔黐底</p><p>一納米即百萬分之一毫米，納米陶瓷密度細，鑊面相當幼滑，不易黐底，即使用來炒蛋，亦輕鬆得多。</p><p>免省易清洗</p><p>Blancpan因鑊面滑，所以污迹、食物色素都不會藏於鑊中，只要趁鑊仍暖，用濕布抹便可將污迹去除。</p><p>BlancPan（36793679）<br>24cm平底鑊$450<br>36cm中式鑊$1,250</p><p>三文魚茸炒滑蛋</p><p>00hr30min<br>製作難度：★☆☆☆☆<br>份量：2人<br><br>滑蛋軟綿滑溜，入口蛋香甚濃，而略帶三文魚的鹹鮮味，用來伴飯，或者做早餐都非常正！</p><p>材料</p><p>雞蛋3隻、日本烤三文魚碎/淡奶各3湯匙、鹽/胡椒粉各適量</p><p>做法</p><p>1.將2茶匙食油落鑊，以中火加熱，用油掃將油掃勻。<br><br>2.將已拂勻的雞蛋，加入鹽、胡椒粉調味，再加入淡奶拌勻，最後放入三文魚碎攪勻，備用。<br><br>3.將已加入材料的蛋液注入鑊，用中火炒至半凝固，即成。</p><p>香煎肉眼扒</p><p>00hr40min<br>製作難度：★★☆☆☆<br>份量：2人<br><br>用陶瓷鑊煎牛扒，有遠紅外線滲透入肉中，除更快熟透外，更可鎖緊肉汁，食落特別Juicy，而且肉質鬆化有嚼勁，相對一般平底鑊煎的牛扒，肉質較鬆散，肉汁流失後，入口感覺較乾。</p><p>材料</p><p>肉眼扒1件、硬身牛油10克、海鹽/黑椒碎各適量、頭抽1茶匙、紅酒4湯匙</p><p>做法</p><p>1.肉眼扒以廚房紙抹乾，用油掃抹上少許食油，灑上海鹽、黑椒碎調味。<br><br>2.加少許油於鑊中，開中火加熱，用油掃將油掃勻。<br><br>3.放入牛扒煎香，於牛扒面撒入鹽、黑椒碎調味，煎至兩面微焦即可盛起。<br><br>4.用原鑊將多餘油份倒出，注入紅酒、頭抽，以中火加熱至稠身，加入硬身牛油後，熄火拌至完全溶解，即可淋於牛扒上。</p><p>低脂乾炒牛河</p><p>00hr50min<br>製作難度：★★☆☆☆<br>份量：2人<br><br>由於餐廳一般不會先用手拉鬆沙河粉，所以炒牛河時會下大量油令河粉分開，食落香一點；在家做時可先將河粉拉鬆，減少用油份量，但仍可炒出香口的乾炒牛河。</p><p>材料</p><p>沙河粉300克、牛肉片100克、銀芽適量、葱絲/薑絲各少許、乾炒豉油2湯匙<br><br>牛肉醃料：生抽2茶匙、薑汁/生粉各1茶匙、清水1湯匙、胡椒粉/麻油各適量</p><p>做法</p><p>1.牛肉片拌入生抽、薑汁、胡椒粉、生粉、清水、麻油，醃10分鐘備用。<br><br>2.沙河粉以手拉鬆備用。<br><br>3.放入2茶匙食油於鑊中，以中火加熱，先放薑絲炒香，再放入銀芽略炒，加入牛肉片炒散後，隨即加入河粉拌炒至鬆散，再均勻地灑上乾炒豉油炒勻，最後加入葱絲略炒即可。</p><p>香草咖喱燴鮮雜菌</p><p>00hr30min<br>製作難度：★★☆☆☆<br>份量：2人<br><br>納米陶瓷鑊因為傳熱快，做燜煮的菜式更可節省三分之一時間，尤其是菇菌這類不耐煮的食材，不但可保持爽滑口感，更避免煮得太久而流失營養</p><p>材料</p><p>鮮冬菇/珍姬菇/白菇各70克、洋葱（切絲）1/2個、香草碎1/2茶匙、日式咖喱磚1粒、清雞湯1/2杯、紹興酒2湯匙</p><p>做法</p><p>1.將1湯匙食油加入鑊中，以中火加熱，放入洋葱絲炒至軟身盛起待用。<br><br>2.用原鑊以中火加熱，放入白菇、珍姬菇、鮮冬菇炒勻，灒入紹興酒，灑入香草碎，再加入清雞湯、洋葱後，加蓋焗煮至材料變軟身。<br><br>3.打開鑊蓋，加入咖喱磚煮溶後，即成。</p><p>新鮮菇菌毋須清洗便可直接入鑊乾炒，因菇菌濕水後會滲出黏液，影響口感，如果真的要清洗，應該於落鑊前一刻，才以清水略冲。</p></body></html>