<html><header><meta charset="utf-8"><title>代Cult1：80後網上呻吟女：震蛋勿內用</title></header><body><h1>代Cult1：80後<br>網上呻吟女：震蛋勿內用</h1><p>成日話香港人保守，對性避之則吉，提到性玩具更避如蛇蠍。但近日紅爆的成人台主持Vienna及年輕性用品店老闆就話，其實他們一點都不保守，80後至愛性玩具係袖珍可愛，隨時拎得出街，隨時玩。<br><br>記者：林佩婷<br>攝影：楊錦文、王文忠</p><p>一切由㩒錯台開始</p><p>憑現場演繹叫床聲和含手指扮口交於YouTube爆紅的now903成人極品台主持ViennaLin，以講性事大膽出位，堪稱新一代成人主持。從16歲開始已接觸性用品如震蛋，她認為是性愛中的輔助工具，「嗰陣家中安咗有線任你㩒，小學三年級唔小心㩒到AV片睇，知道係大人做嘅嘢，之後就對呢啲嘢唔抗拒又好好奇。之後經常睇AV、有關兩性關係嘅書嚟學習呢啲知識，尤其係台灣將美國嗰啲教兩性相處嘅書繙譯做中文，令我對性好有興趣，例如冲凉時射到某啲位會好有感覺、好興奮，慢慢開始研究自己身體成熟特徵。16歲第一次性經驗後，因為啲書話用性用品會好舒服，好想了解吓點用，就叫男友買隻震蛋返嚟，個感覺超興奮。不過就係因為用咗之後，先發覺睇文字書好啲；AV講到好舒服或好玩易用，只係拍出嚟好睇，實際上好唔同，自己用未必咁舒服。」
</p><p>男友玩到出神入化</p><p>每次看中性用品，Vienna都會要求男友買回來，第一次買的就是震蛋，還一玩上癮。交過十個男友的她，說現任男友技巧最好。「買嗰啲震蛋都係放喺外面會陰，玩嗰陣好刺激，但感覺好怪，覺得好似全身痹晒會抽筋咁。至於話邊個技巧最好，當然係家呢個。佢對呢方面好熟悉，曾經試過用震蛋將陰部會陰拉大放在頂端，一搞就令到我潮吹。亦有試過一次玩箍口，感覺好有虐待feel，男友好有快感，我就覺得個口有啲痛。可能我唔係M（編按：Sadism&amp;Masochism的後者，即被虐待者）無咁好feel，所以只係玩咗一次，之後佢提議綁頸我都無試。我自己一個都有用過按摩棒，雖然都好舒服，但震蛋可以同男朋友一齊玩，更有情趣。」<br>不過她說不是每一個男友都喜歡用性玩具，十個裏面只有約三個會用。「有啲男朋友接受唔到，好似曾經有個基督徒男友，同佢拍咗半年後提議用，佢反應超激動係咁鬧，話覺得感覺好Dirty，要用呢啲對佢係侮辱，嗰刻聽到我呆咗無出聲。咁佢咁堅決我當然唔會逼，我諗當時情況唔多唔少都有影響感情，最後我哋拍咗三年拖分手。」&#13;</p><p>性用品咪內用</p><p>看似大膽敢言的Vienna，除了24歲在日本逛過非常簡陋的超市性用品區外，想不到今次訪問是第一次走入性商品店，原因是怕被性騷擾。「最記得近10歲嗰年，喺太古城被變態佬掩口除埋底褲，好彩嗰陣有人經過，嗰個人驚到逃走咗，自此對某啲地方好有戒心。好似性用品店咁，感覺好似好多男人入去，所以一路都無勇氣，好驚入到去會遇到猥瑣佬。到家有人認得我，想去又唔方便。」對於使用震蛋或其他性用品，她有一個原則，就是堅決唔會放入去。「其實最有反應係放會陰，入咗去無反應唔舒服，好似其他假狗嗰啲唔夠膽用，萬一傷到裏面或者整鬆咗咪弊?!而且用嗰陣要小心咪過度，咁對身體唔好，最重要係對健康唔好嘅話就唔好做。至於後面好似放PatPat嘅珠形用具就真係唔夠膽，因為後面用嚟排泄，鬆咗咪好易瀨?!一陣喺條街度瀨點算?!所以講到尾我都係鍾意震蛋。」</p><p>場地及貨品：Loveshop<br>（ http://www.loveshop.hk/） <br><br></p><p>搞性生意變招做禮物</p><p>04年三個年輕人資金有限但夢想創業，最後想到找平租位置偏僻舖面搞生意的話，做成人或情趣用品效果可能不錯。為了這個夢想，Ben和Lucas決定實地考察。「上網睇無咩結論，呢行又搵唔到文獻得啲花邊新聞，最後決定親自上其他店考察仲實際。」<br>視察完還要想方法入貨，由於這行較冷門，他們經網站、朋友介紹外，更抄下批發商的資料自己摸索，但都撞板。「當時定位係唔賣藥物，風險自然減低；主打賣避孕套，諗法係呢樣嘢男女必需，若果每人都買一個避孕套就好啦！點知個反應唔係自己想像中咁，惟有當交學費。」<br>元朗總店位置偏僻，生意額不上不落，雖然話大家都有正職只想試新嘢無諗住賺錢，甚至有朋友因他們做這盤生意而疏遠，但都無理由中途放棄，最後想到用送禮作宣傳。「當時文化接受程度唔高，好彩我哋想法好靈活，就試將呢樣嘢變成禮品概念，其中一個講法叫『搞鬼禮物』，雖然不文但唔意淫，令受眾擴大。加上啲人發現角落有間店搞咁耐都未執笠，自然有興趣去望吓。」
</p><p>地鐵交收多多趣</p><p>捱了半年生意有起色，就開始做埋網上生意，現時和店舖比例為7:3。除設郵寄外，最常還是到地鐵站交收。「好多時喺地鐵站唔會拎出來驗貨，但有啲客堅持要驗，我哋就會事前入好晒電、拎定啲高身膠袋，甚至入廁所驗貨。有時聽番啲客講都有好多好笑嘢，好似check好貨後話啲電照擺直接拎走，搭車嗰陣唔小心開咗個掣係咁震，佢又唔敢拎出嚟off，點知隔籬有人拍佢提佢個電話震咗好耐，叫佢聽電話，超爆笑！又試過同一場合有兩套同牌子同系列的遙控震蛋，A情侶一開震埋B情侶嗰邊，對方仲唔知點解自己嗰個會震。」
</p><p>80後愛小玩意</p><p>由最初唔識答，到後嚟試用部份產品，再問番用家意見，了解到性用品其實係一種輔助工具，可以提升情趣，看法漸漸變得正面。「之前對性用品無咩概念，客人落嚟問嗰陣口啞啞，好似SM用具、男士前列腺產品等，所以不如自己拎啲貨試用吓咩感覺，好似飛機杯、避孕套等。後來更預備個浪漫氣氛環境跟女友或太太試用，感覺都唔錯，同客人講番就更客觀。」現時他們的生意叫做上了軌道，剛在旺角開了第二間分店，他說客戶年齡層主要介乎25-35歲，買的都以細小產品為主。「年輕人鍾意啲細細件的貨品，好似遙控震蛋、袖珍電動震盪器同潤滑劑等。為咗迎合買禮物一群，外形都變得可愛同得意，咁就更受80後歡迎。」</p><p>最好賣Top3</p><p>熱賣禮物裝</p><p>愛到底（23427300）</p></body></html>