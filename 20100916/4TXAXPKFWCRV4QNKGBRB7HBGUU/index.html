<html><header><meta charset="utf-8"><title>馮仁昭四圍超：收楊南日情慾短訊　蔡慧敏：佢鬼仔性格 - 馮仁昭</title></header><body><h1>馮仁昭四圍超：收楊南日情慾短訊　蔡慧敏：佢鬼仔性格 - 馮仁昭</h1><p>擁37F巨咪嘅蔡慧敏自離開無綫後到美國升學，近日回流返港，決心再闖娛樂圈，不惜爆緋聞谷人氣。近日佢被爆搭上楊紫瓊嘅已婚細佬楊南日，兩人仲被偷拍到喺公園暗角啜爆。<br>據知楊南日有三個仔女，近年同老婆婚姻亮紅燈，佢愛蒲貪玩，同蔡慧敏一撻即着；佢哋嘅私人情慾短訊最近又曝光，內容四級露骨，有指楊南日仲試過傳重要部位相片畀蔡慧敏，又話要約佢返酒店爆房。蔡慧敏噚日喺網誌話消息曝光後，心情跌到谷底，同時佢又上載嘆茶相，睇嚟心情都唔係咁壞。</p><p>「好激氣」</p><p>蔡慧敏噚日又出動去銅鑼灣血拼，佢喺電話同馮仁昭吐苦水話：「好激氣，好唔開心，由頭到尾都冇諗到要公開呢啲嘢。」問佢收到楊南日嘅重要部位相時有乜感覺？佢話：「佢鬼仔性格啫，但我唔公開感覺喇，件事令到好多人受傷害。」佢又話大家係好朋友。咁會唔會去酒店宿一宵或回贈男方裸照，蔡慧敏話：「絕對冇諗同做過。」</p></body></html>