<html><header><meta charset="utf-8"><title>中環在線：品牌頻陷「質量門」　特步、Newbalance上榜 - 李華華</title></header><body><h1>中環在線：品牌頻陷「質量門」　特步、Newbalance上榜 - 李華華</h1><p>大陸品牌淪陷！？繼蒙牛（2319）牛奶、霸王（1338）洗頭水、碧生源減肥茶呢啲食得落肚同搽落個頭嘅消費品先後發生事故之後，噚日輪到着喺身上嘅都出事嘞！而今次陷入「質量門」嘅，就係特步（1368）！<br>大陸傳媒噚日報道，上海市工商局查出21批次不合格產品，佔總抽查量嘅近三分之一，廣州抽查嘅109批次休閑裝之中，產品不合格率超過3成，而贊助「華人之光」楊家成隊伯明翰波衫嘅特步，同Newbalance齊齊上榜！報道話，呢啲咁知名嘅品牌都上榜，咪即係話今年初出台嘅服裝新標等如形同虛設囉!</p><p>恒安維達通過測試</p><p>咁又唔使對香港上市嘅「中國製造」產品即刻灰晒嘅，因為國家質檢總局噚日公佈嘅「2010年衞生紙產品品質國家監督專項抽查下不合格產品及其企業名單」，恒安（1044）同維達（3331）都無份……睇嚟咁呢兩隻股票都應該可以諗諗囉？<br>李華華</p></body></html>