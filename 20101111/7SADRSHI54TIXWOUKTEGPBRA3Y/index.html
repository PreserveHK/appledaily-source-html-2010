<html><header><meta charset="utf-8"><title>情願曲奇店開枝散葉謝寧再婚拒造人</title></header><body><h1>情願曲奇店開枝散葉<br>謝寧再婚拒造人</h1><p>85年港姐冠軍謝寧，早前覓得第二春嫁人，與無綫攝影部主管男友王德偉拉埋天窗。新婚不久的她，昨日出席活動時，自爆不慣被呼王太，與前夫育有兩女的她，又寧願曲奇生意開分店，也不想開枝散葉。同場，曾影到與鄭嘉穎約會的女模徐靜雯則公開嫌男方多緋聞。</p><p>前港姐冠軍、47歲的謝寧日前再婚，與拍拖3年的無綫攝影部主管男友王德偉，在家中舉行小型的溫馨婚禮，謝寧兩個女兒寧童與寧樂、一班教友如蔡少芬、毛舜筠、陳法蓉和鄭明明等都有出席見證喜事。</p><p>「上帝畀就接受」</p><p>新婚的謝寧，昨日在灣仔出席鄭明明在美容展的活動，穿上搶眼鮮紅色連身裙，非常有喜慶氣氛。問到新婚生活，她也難掩喜悅說：「好忙，因為一直好多嘢做。」她謂仍未習慣被稱呼為王太，她說：「未識得應人，尤其公司同事，佢哋叫王太，我都唔知叫邊個。」<br>謝寧謂有時會給mask老公敷，更讚老公後生。問到何時會再生？她即時耍手擰頭說：「唔好喇啩，如果上帝畀我就接受，但盡量都唔好囉。因為想將精神放喺工作度，湊仔好辛苦，家曲奇店有3間分店，生意都未成熟，再開分店係目標，但唔急，都唔急進軍內地。」她兩個囡囡都長大，可以幫手湊弟妹，她說：「都係，佢哋可以幫手湊。」<br>曾與鄭嘉穎傳緋聞的23歲女模徐靜雯和MandyLieu等，出席昨日下午的美容展活動，徐靜雯性感谷胸，她自爆近期通淋巴豐胸，由C升到Dcup，更性感拍廣告，卻冷親。</p><p>徐靜雯怕鄭嘉穎</p><p>問到鄭嘉穎有否慰問？徐靜雯就強調兩人是普通朋友，更嫌男方多緋聞，她說：「我都唔想有太多緋聞嘅人同我拍拖，因為我係一個簡單嘅人，少出去玩，唔會飲酒。」<br>採訪、攝影：R.AuYeung</p></body></html>