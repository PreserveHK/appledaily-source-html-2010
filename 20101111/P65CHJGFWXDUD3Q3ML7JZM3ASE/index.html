<html><header><meta charset="utf-8"><title>歷屆亞姐重聚譚筠怡冇走樣　花姨做碩士</title></header><body><h1>歷屆亞姐重聚<br>譚筠怡冇走樣　花姨做碩士</h1><p>重組後的「仁美清敍」前晚在灣仔舉行慈善籌款晚會，歷屆亞姐傾巢而出，除了會長黎燕珊和主席羅霖在現場打點外，久未露面的施綺蓮、譚筠怡、陳綺明等都盛裝赴會，且個個都keep得住個樣。現年62歲的宮雪花更穿上碩士袍出現，她自言剛取得工商管理碩士學位，所以穿上碩士袍現身。</p><p>由歷屆亞姐組成的慈善團體「仁美清敍」於09年重組，為慶祝成立一年，前晚「仁美」在灣仔君怡酒店舉行大型「仁美儷影新一頁」慈善籌款晚會，歷屆多位亞姐及應屆17位候選亞姐都支持活動。久未露臉的施綺蓮、譚筠怡、陳綺明、孫名翠等都盛裝赴會，而大部份亞姐都保養得宜，無論身材及樣貌都未算走樣。</p><p>Sammi贈畫籌12萬</p><p>現年62歲的宮雪花前晚一襲碩士袍現身，她說：「我真係畢業o架！所以特別着嚟呢度，話畀人聽亞姐都係美貌與智慧並重，之後會繼續讀書，想讀哲學博士。」<br>現場更即時投票頒發今屆亞姐首個獎項，由qa韓國佳麗權蕙洙贏得「最佳民族服裝獎」。同場亦有舉行拍賣籌善款，鄭秀文更捐贈其成功戒煙後所繪畫的畫作拍賣，最後由主席羅霖代缺席的副主席羅麗莎以12萬元投得。到賀的亞視高層王征就以13萬3千元投得鑽石十字架鏈墜，他更即場將鏈墜轉贈「仁美」。</p><p>黎燕珊懶理是非</p><p>雖然早前「仁美」是非多多，又傳李妮因不滿欠透明度而退會，但無損會長黎燕珊和羅霖的心情，兩人前晚更悉心打扮，不過就以羅霖的火紅谷胸裙較搶鏡，其身形多年保持不變，fit到爆的羅霖自言身上佩戴了近8位數字的黃鑽首飾，她自言今次搞活動多得老公的體諒，她說：「不過今晚就撞正我媽咪生日，所以要叫媽咪去上海照顧小朋友，之後一定會送番禮物畀媽咪。」羅霖亦透露有聯絡李妮出席，但最終她都沒有到場。對於「仁美」是非多多，黎燕珊就不欲多言，只說：「只要跟足法律就唔擔心，我都係做開荒牛，為下任去鋪路，等佢哋冇咁辛苦。」採訪：何慧斯<br>攝影：葉君海</p></body></html>