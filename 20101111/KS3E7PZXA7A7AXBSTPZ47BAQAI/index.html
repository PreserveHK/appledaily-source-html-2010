<html><header><meta charset="utf-8"><title>Rosanne懷胎三月嘔餐飽</title></header><body><h1>Rosanne懷胎三月嘔餐飽</h1><p>姊妹檔2R昨為美容公司出席代言產品活動，家姐Rosanne代言產後減肥，而妹妹Race則代言美容系列。最近被傳懷孕的Rosanne直認此事，她表示已懷孕三個月：「呢三個月每朝起身都嘔，要嘔餐飽先得，而且好暈。」談到丈夫，Rosanne說：「佢做牙醫，日日都要用手幫人，已經好攰，但佢知大肚婆腳會腫，所以晚晚都幫我按摩。」</p><p>未知BB性別</p><p>問Rosanne想生仔定女？她說：「家未照，都唔知仔定女，我冇所謂，但媽咪話佢生咗三個女，想有個仔俾佢玩，所以希望生仔。」再問Rosanne何時預產期？她指二月，要Race提醒是五、六月。<br>採訪：王連連<br>攝影：黃文偉</p></body></html>