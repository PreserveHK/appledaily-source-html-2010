<html><header><meta charset="utf-8"><title>窩輪摶擊：中銀強勢畢呈　25363炒一轉 - 俊樺</title></header><body><h1>窩輪摶擊：中銀強勢畢呈　25363炒一轉 - 俊樺</h1><p>港股連續第2日下跌，恒指跌209點，成交略減，但維持在1000億樓上。<br>大市回落屬技術性，恒指回補最近1個上升裂口，10日線（24136）會有強力支持，短線阻力仍係25000關。地產股續滑落，但長實（001）同新地（016）兩大地產股已經跌至支持水平，成交亦大幅增加，留意有冇轉勢啟示。<br>G20今日開會，會係市場焦點，雖然唔預期會有重大成果，但仍然會為市場提供炒作藉口。<br>中銀C輪25363：中銀香港（2388）噚日報收28.80元，升0.8%。股價早前跌穿20日線，形勢急轉直下，但靠近50日線即刻掉頭回升，好快又上番10日線樓上，之後強勢畢現，成交大增，好大機會破30元推向32.50元，可以諗吓隻C輪25363。<br>隻輪現價33.5仙，2011年4月18日到期，行使價27.28元，溢價6.4%，引伸波幅33.5%，槓桿率8.6倍（有效5.5倍），正股升上32.50元，25363睇60.7仙，正股跌穿27.50元就沽咗隻輪。<br>俊樺</p></body></html>