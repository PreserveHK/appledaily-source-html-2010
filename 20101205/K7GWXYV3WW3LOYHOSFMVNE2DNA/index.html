<html><header><meta charset="utf-8"><title>籃FUN籃解：史堤芬積遜生性咗</title></header><body><h1>籃FUN籃解：史堤芬積遜生性咗</h1><p>山貓後衞史堤芬積遜（圖），一向係臭馬一名，之前對公鹿時因為向球證發脾氣被逐，已經係今季第2次被逐，並要停賽一場。上周五主場對網隊一戰，史堤芬積遜終於復出，佢都好生性，獨取25分幫山貓加時以91:84擊敗對手，亦有向持有山貓季票嘅球迷發出道歉電郵，仲話會好好控制自己情緒㖭！</p></body></html>