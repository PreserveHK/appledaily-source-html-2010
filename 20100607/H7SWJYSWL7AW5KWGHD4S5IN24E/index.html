<html><header><meta charset="utf-8"><title>小六生：好多人講緊大話</title></header><body><h1>小六生：好多人講緊大話</h1><p>【本報訊】特首曾蔭權說他們「阻住巨輪」，局長曾德成「譴責」他們搞破壞。他們不是達官貴人，也非政黨成員，只是平凡如你我的升斗市民，面對政改爛方案，自發走到街上，只為表達意見。無權公投的小六生想發聲，卻只聽見司長重複高呼「起錨」；回流大學生希望司長解釋為何多謝市民「咁大聲」，司長卻越叫越走；教育界人士手持紙牌示威，卻被商場保安員要求收起。曾特首，為何只准高官開腔，不許百姓申訴？<br>落區「狙擊」特首及一眾官員的，除了社民連動員的支持者之外，不少其實是自發表態的市民。家住將軍澳坑口的小六生湯同學，昨日從電視午間新聞知悉曾俊華與黃仁龍兩位司長將到坑口宣傳政改，即放下手中漫畫，跑到港鐵站外迎接，「我有睇報紙，知道呢個方案係原地踏步，有好多人講緊大話」。</p><p>「大個之後一定要親自投票」</p><p>湯同學年紀小小，卻已知道自己的權利與責任，「今次公投我冇份，但係我有叫父母去表態，大個之後我一定要親自投票，話畀政府聽，我支持嘅係乜嘢」。他又認為兩位司長沿途被那麼多人保護，根本無法聽到市民聲音，「咪就係做騷」。</p><p>警命保安員阻市民舉牌</p><p>由寶琳走到坑口的謝先生在美國修讀大學三年級，回港放暑假之際，驚見高官無恥嘴臉，「上次見到佢哋落區已經覺得好假，所以今日聽到新聞話佢哋再落區，一定要親身落嚟睇吓個事實，要曾生（曾俊華）解釋吓點解要多謝市民咁大聲！」結果他拿不到單張，也聽不到司長呼籲，連自己高呼「曾生無恥」的聲音也被掩蓋，「你話我聽究竟佢聽到市民乜意見？」<br>在西九龍中心，從事教育工作的阿家同樣自發出來，手持用紙皮製作、寫上「我讀書少你唔好昆（坤）我」的標語，準備向唐英年示威。現場一名便衣警見狀即與商場保安員「咬耳仔」，該保安員隨即要求阿家放下紙牌，「結果周圍啲街坊係咁鬧個保安，保安都好無奈話打份工啫。我好想問，一個商場點解連一塊紙牌都容納唔到？」<br>家住筲箕灣的張先生，選擇在愛東邨商場等待曾特首，「就係特登走落嚟，聽吓佢有乜意見」。結果失望而回，「乜都聽唔到，傳單都收唔到，我有鬧咗幾句發洩o架」。</p></body></html>