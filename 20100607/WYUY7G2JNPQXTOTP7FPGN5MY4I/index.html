<html><header><meta charset="utf-8"><title>周汶錡情迷RV寶盒</title></header><body><h1>周汶錡情迷RV寶盒</h1><p>一向主張accessorized的周汶錡，樂於重鎚投資在鞋及手袋上，她透露日間用的袋存量不多，因為一個高質素、款式長青的起碼可用上五年，反而一兩個eveningclutch並不能滿足她，因為細節豐富閃爍的eveningclutch等同配飾，衣衫平凡簡單一點沒問題，加一個顏色細節豐富如RogerVivier般「夠照」的clutch，再配一對耳環，即可在派對發光發亮。</p><p>周汶錡舉腳認同配件如鞋及袋，早已是女性一身裝扮的主菜，她日前接受訪問時說：「我不嬲都傾向衣衫可以簡單平凡啲，但accessories就一定要夠照，尤其係happyhour直落到party，拎一個夠sharp、夠details最好勁多石勁閃嘅clutch，就可以連accessories都慳番，配番對耳環就OK晒，所以我好捨得投資買clutch，一、兩個絕對唔夠。</p><p>盡量塞隨身物</p><p>「仲有咁多年嚟我已經訓練到盡量塞keyitems落clutch，一定要放身份證、少少現金、信用卡、唇彩同迷你粉盒，手機拎住就得。」<br>RogerVivier由瘦長到迷你的骰的各款clutch，令周汶錡臣服，她說：「我係呢個牌子嘅忠心粉絲，clutch唔在講，佢哋signature嘅大buckleflat同埋高踭鞋都各有各精采，出trip各一實冇走雞。」
</p><p>着平底鞋血拼</p><p>周汶錡續說：「同埋根據我咁多年嘅經驗，好多牌子平底鞋得嘅話，高踭鞋就差啲，或者高踭鞋好掂，平底鞋梗唔舒服嘅，RogerVivier就打破呢個宿命，兩款都好舒服，着住buckleflat血拼半日絕冇問題。」</p><p>罕有Clutch防撞款</p><p>名牌手袋都愛以名女人為繆思獻禮，如KellyBag、BirkinBag等多不勝數，另一極能彰顯ALaFrancaise氣質的品牌RogerVivier，藝術總監BrunoFrisoni則以法國第一夫人布魯妮（CarlaBruni）的法式優雅出發，創造出MissViv'手袋，牛皮、鱷魚皮等色色俱備。<br>另外品牌的華麗clutch更是與鞋履相輝映，為顯矜貴，一系列clutch如月光寶盒形狀的PsycheDelaunayNightBox及黑玫瑰款式的PilgrimMiniRose，都是每個城市僅一個，撞袋機會微乎其微。</p><p>採訪：MichelleLeung<br>攝影：MatthewLam<br>化妝：OmixB<br>髮型：DeilSoi@HAiR<br>場地提供：RogerVivier（置地廣場）<br>服裝提供：Joyce</p></body></html>