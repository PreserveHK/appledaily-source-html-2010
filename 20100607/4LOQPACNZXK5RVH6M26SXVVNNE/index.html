<html><header><meta charset="utf-8"><title>曾國祥譏A.Lin博宣傳</title></header><body><h1>曾國祥譏A.Lin博宣傳</h1><p>曾志偉兒子曾國祥近日被爆背着正印女友偷嗒o靚模A.Lin（裴殷）、有理大校花之稱的Ivy（蔡瑩瑩）和洪天明舊愛Lillian，男主角昨晚現身尖沙嘴舉行的《前度》首映禮。曾國祥有備而來，他說：「成件事只要同女友交代，件事唔想講太多，各執一詞似罵戰，今次邊個放料，邊個策劃，呼之欲出，明白係為搵食，希望對個女仔有幫助。」<br>曾國祥是否有跟事件的三女拍拖，他避談：「要講嘅講晒，清者自清。」可覺有人搏上位，曾國祥說：「唔想越描越黑。」<br>此外，鍾欣桐（阿嬌）、陳偉霆（William）與詩雅昨日在尖沙嘴出席電影《前度》宣傳活動，阿嬌過氣緋聞男友麥浚龍自爆有新女友，問阿嬌睇法？她說：「咁咪好囉，戥佢開心，做人最緊要開心。」Juno話之前所有傳過緋聞的都不是女友，阿嬌只是好朋友，阿嬌說：「咁咪好囉，係好朋友呀，好朋友唔使成日聯絡同見面。」</p><p>阿嬌恭喜Juno</p><p>問阿嬌會否想找個男朋友呢？她煞有介事說：「唔好誤導我呀，之前係你哋問，又講到我好恨結婚咁，家工作至上，拍拖隨緣。」此外，陳偉霆被問會否請他的前度（Angleababy）看此片？他說：「我希望我嘅前度會支持。」<br>採訪：胡比　攝影：仇志德</p></body></html>