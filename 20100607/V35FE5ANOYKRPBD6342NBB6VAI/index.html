<html><header><meta charset="utf-8"><title>鍾嘉欣為拍劇抑鬱</title></header><body><h1>鍾嘉欣為拍劇抑鬱</h1><p>陳法拉、鍾嘉欣及馬浚偉等，昨日在將軍澳為無綫新劇《蒲松齡》進行宣傳活動，眾人更即場與現場觀眾大玩遊戲，嘉欣表示於拍攝該劇期間曾失眠及心情低落，她說：「冇乜特別原因，唔知乜事，之後拍完休息咗一星期之後就正常番。」</p><p>法拉睇錢暴露</p><p>嘉欣表示昨晚會參與佈道會演出，問到可有甚麼與教友分享時，她說：「所有嘢要順其自然，係安排好晒，會好快冇事。」<br>陳法拉表示劇中有性感演出，當中是以肚兜示人，並希望收視可高過30點，至於到時會否以三點式慶祝，法拉笑言女仔要守身如玉，問到是否因為待嫁不能太過性感，她說：「以前都係工作需要，我好專業，其實家着都OK，我仲保持到，都係睇公司安排，當然價錢會比以前收得貴啲。」<br>採訪、攝影：王崇穎</p></body></html>