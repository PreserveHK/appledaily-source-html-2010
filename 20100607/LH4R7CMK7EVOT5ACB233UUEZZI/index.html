<html><header><meta charset="utf-8"><title>中環在線：俄鋁中環開騷　有歌聽有禮送 - 李華華</title></header><body><h1>中環在線：俄鋁中環開騷　有歌聽有禮送 - 李華華</h1><p>自從俄鋁（486）今年初嚟香港上市之後，同香港嘅關係都密切咗好多。嚟緊呢個禮拜三，佢哋又有新搞作嘞，嗰日係俄鋁首次喺香港舉行股東周年大會，同日中午1點嘅食飯時間，佢哋會喺中環皇后像廣場搞場俄羅斯民歌表演，將俄羅斯文化帶到香江。<br>今次演出嘅俄羅斯庫班哥薩克歌舞團，啱啱去完上海世博表演，佢哋將會表演俄羅斯同哥薩克嘅歌曲。<br>唔單止有騷睇o架，現場仲會送出一批俄羅斯套娃鎖匙扣做見面禮；另外，仲搞咗個歌名競猜遊戲，送出俄羅斯手信套娃公仔，歌舞團到時會唱一首中文歌，如果聽得出係邊一首，可以將歌名連同個人資料電郵去mailto:rusalshow@sprg.com.hk。有騷睇有嘢送，俄羅斯人做生意係有啲噱頭喎！</p></body></html>