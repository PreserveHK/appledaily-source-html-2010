<html><header><meta charset="utf-8"><title>木耳紫菜湯　5天冲走7kg</title></header><body><h1>木耳紫菜湯　5天冲走7kg</h1><p>之前我曾經試過一個「淨飲菜湯減肥法」，就係每日只係淨飲菜湯，連飲一個禮拜可以瘦10kg！最近又聽到朋友介紹，話「木耳絲紫菜湯」幾好，材料有紫菜、黑木耳、甜椒、葱同鹽。由於紫菜有纖維，而且有嘢入口更易頂肚，至於木耳可以補氣同促進血液循環，甜椒就含豐富維他命C，有美白作用。聽到可以減咁多，當然馬上試，結果我在一周內減咗7kg，因為日日飲同一味湯實在太難捱，結果最後兩日忍唔住要食番嘢。另外，我又睇報紙話，齋飲菜湯是維持唔到身體所需營養素，搞到我返工都無乜精神，所以飲咗5日就停。奉勸各位，若試呢個菜湯減肥法時覺得唔舒服，就要立即stop，唔好死撐！</p><p>木耳絲紫菜湯Menu<br>材料：</p><p>紫菜100克，黑木耳50克，甜椒1個，葱、胡椒和鹽適量</p><p>做法：</p><p>1.將黑木耳浸軟，去頭切碎；<br>2.甜椒和葱洗淨切碎；<br>3.待水煮滾，加入黑木耳大火煮10分鐘；<br>4.放紫菜、甜椒，用中火煮3分鐘，撒上葱粒，加入鹽和胡椒調味。</p><p>AngelaFatty：天生葫蘆身形，體重最高峯達200磅，曾以不同減肥法減去90磅，累積唔少減肥心得。</p></body></html>