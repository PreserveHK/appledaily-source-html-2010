<html><header><meta charset="utf-8"><title>梁詠琪MMM伴遊世界</title></header><body><h1>梁詠琪MMM伴遊世界</h1><p>女人天生喜歡購物，梁詠琪（GiGi）也不例外，閒來她除喜歡到中環雪廠街一帶shopping，也會就工作出trip的黃金機會入貨，首飾、手袋等accessory更是她主攻的項目。GiGi平日打扮主要是skinnyjeans加背心，腳踏ballerina，從過去走的少女路線，現在的GiGi走型格及citygirl形象，MaisonMartinMargiela是她不二之選。</p><p>梁詠琪早前去了墨西哥兩星期拍攝旅遊特輯，曬得一身蜜糖膚色，她說：「今次係幫NowTV去墨西哥拍旅遊特輯，足足玩咗16日，因為當地太陽好猛烈，所以喺墨西哥買咗4頂草織帽襯衫，反正今年都興，返香港可以用嚟襯衫，我覺得戴帽之後成個look更加dressup，另外又買咗好多首飾襯衫。」</p><p>「平貴都會買」</p><p>平時最愛casual打扮的GiGi，對扮靚有一套個人看法，她說：「平時都係出function或者工作先會着靚衫，反而平日就着得好casual，平貴都會買。衣櫃最多skinnyjeans同西裝褸，再襯番首飾已經可以出街，黑、金、銀嘅首飾係我最愛。可能喺香港多人識，所以想着得低調啲，去旅行反而會扮靚，因為自己鍾意影相，唔想浪費靚風景。」GiGi在微博上上載了不少墨西哥的旅行相。</p><p>新碟玩Cool</p><p>GiGi入行超過10年，一直保持男仔頭短髮，問她可會嘗試不同形象？她說：「其實都想變，不過我諗短髮可以突出自己嘅輪廓，比較襯我，入行時走少女路線，家想走型格、citygirl形象，以前接受到TsumoriChisato，家覺得Margiela或AnnDemeulemeester更適合自己，下個月我自己監製嘅廣東碟《怕寂寞的貓》可以見到cool嘅一面。」</p><p>出擊前必做功課</p><p>梁詠琪以前最喜歡到中環安蘭街一帶shopping，貪方便就腳，不過自MaisonMartinMargiela、AnnDemeulemeester等喜歡的品牌及I.T搬到雪廠街，那兒已成為GiGi的shopping新版圖。<br>女人天生購物狂，GiGi每次出擊前卻必會做功課，她說：「每次買衫都係有目的去買，有event出function先會去買衫，每次換季都會先留意個trend，再親自去試，試完之後如果覺得好係自己，覺得件衫為自己而做就會買，不過就成日重複買類似嘅款式，例如skinnyjeans同西裝褸等，每季都會買。」</p><p>閃亮配飾煞食</p><p>GiGi的新寵MMM，今季以紙為創作概念，由衫至到鞋都有，oversized的CandyPackaging手袋也是焦點。至於配飾，I.T店入了不少blingbling的歐洲首飾，包括閃石、珍珠串成的chunky飾物，GiGi覺得襯簡單的背心top已經可以突出整個look。<br>採訪：JessicaNgan<br>攝影：EdwardChou<br>場地提供：MaisonMartinMargiela（雪廠街）
</p></body></html>