<html><header><meta charset="utf-8"><title>嘉玲爆偉仔詠春護膚</title></header><body><h1>嘉玲爆偉仔詠春護膚</h1><p>劉嘉玲昨日在銅鑼灣出席SK-II活動，透露平日會為梁朝偉護膚，她說：「呢個係情趣，可以增進感情。不過佢皮膚真係越來越好，因為食得好健康，呢排拍打戲，運動多，血液循環好，所以皮膚都靚咗。」</p><p>拍打戲屢受傷</p><p>梁朝偉拍攝王家衞執導、以詠春宗師葉問為主題的電影《一代宗師》期間傷手，嘉玲指偉仔仍要用支撐架托住手，她說：「家間唔中都有受傷，咁專業運動員都成日受傷啦，何況佢係半途出家。」《一》片何時才拍完？嘉玲只謂進度OK，慢工出細貨，完工日不詳。<br>嘉玲又否認與吳君如不和。可會重返電視圈拍劇？她即時嚇到瞪大眼說：「真係要諗過晒，因為年紀都唔細，要有好好嘅體力先支持到。」<br>採訪：歐陽慧恩<br>攝影：陳順楨</p></body></html>