<html><header><meta charset="utf-8"><title>八旬婦滾落樓梯　好心茶客救人齊傷</title></header><body><h1>八旬婦滾落樓梯　好心茶客救人齊傷</h1><p>【本報訊】行動不便的八旬婆婆昨晨在筲箕灣道茶樓品茗後，沿樓梯落樓時疑轉身與其他茶客道別，「差錯腳」滾下梯級。一名男茶客衝前營救，結果齊齊受傷送院。<br>現場「權發飯店」位於筲箕灣道121號金寶大廈一樓。事主為81歲劉婆婆，身形略胖，需持柺杖協助走路。七、八年前開始，劉婆婆每朝均相約多名街坊到茶樓飲早茶。</p><p>「無電梯老人家危險」</p><p>昨晨近11時，劉婆婆在茶樓飲完早茶後，手持柺杖沿樓梯落樓時，在樓梯口疑轉身與其他茶客道別時，突然「差錯腳」，整個人失平衡滾下了五、六級樓梯。剛巧在報館發行部工作58歲姓何茶客，與妻子正沿樓梯上樓飲茶，見劉婆婆從樓梯滾下，即時衝前營救。<br>他說：「見婆婆從樓梯碌落嚟本來我可以閃開，但本能反應我立即衝上幾級樓梯，想頂住婆婆唔好再碌落嚟，但係因為佢好重，我頂唔住呀。」<br>意外中，劉婆婆右眼瘀黑頭部紅腫仍然清醒，英勇救人何先生則撞穿頭及左手受傷，兩人分別獲送院治理。<br>劉婆婆在醫院向何先生道謝：「好多謝你！唔好意思令你受傷呀！」何先生握着劉婆婆手說：「間茶樓只得樓梯無電梯，老人家上落有危險o架。」</p></body></html>