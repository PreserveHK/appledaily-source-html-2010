<html><header><meta charset="utf-8"><title>大失所望內地客睇樓多甩底</title></header><body><h1>大失所望<br>內地客睇樓多甩底</h1><p>五．一黃金周一向是地產代理爭生意的主要檔期，因不少內地客會在此時來港買樓，但今個黃金周則令人失望，只有零星內地客買樓，並且出現睇樓「甩底」現象。</p><p>浙江客研購維壹</p><p>兩大代理行中原及美聯，黃金周各安排內地客參觀荃灣皇璧。但據聞反應一般，部份臨時甩底。有代理解釋，主要是上海世博開幕，不少內地客留國慶祝，押後來港買樓。泛海國際（129）執行董事關堡林則表示，昨日仍有逾20組內地客睇樓。<br>以往最多內地客在黃金周睇樓的九龍站屋苑，也出現「甩底」。代理表示，一組上海客，原先約定在黃金周到九龍站睇樓，但最後取消。<br>不過市場仍見內地客蹤影，中原地產高級營業董事李巍表示，6至7名包括來自浙江的內地客，有意購買西環維壹，昨已到場睇樓，準備今日入市。另外元朗YOHOMidtown8座中層A室，612方呎，內地客以334萬元購入，呎價5458元。<br>二手市場方面，西灣河嘉亨灣昨天睇樓量較前周六升一倍，該區一代理行表示，整天15枱客中，約7、8枱為內地客，他們是經親友安排預約睇樓，並以高層900餘方呎，海景優質盤，為心水選擇，銀碼800萬元或以上，只吼叫價較近期成交價高5至8%的單位，每次睇6至7伙，預計未來一兩天會拍板成交。</p></body></html>