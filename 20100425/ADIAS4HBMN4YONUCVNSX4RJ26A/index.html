<html><header><meta charset="utf-8"><title>孫耀威拍拖煮飯仔</title></header><body><h1>孫耀威拍拖煮飯仔</h1><p>孫耀威昨日到天水圍參與「康乃馨行動2010」，獲委任為活動大使。雖然被踢爆與陳美詩發展地下情，孫耀威接受訪問時仍春風滿臉。每次拍拖，他都會主動跟媽咪講，問到fans得知後有何反應？他說：「冇乜特別，反而覺得係好事，拍拖再唔使偷偷摸摸。」</p><p>願情侶檔銀</p><p>孫耀威表示從沒刻意偷偷摸摸，跟女友都是煮飯仔、睇DVD，也會出外行街食飯，奇怪是拍拖一年來也沒被發現，料不到在台灣才被拍到照片。但孫耀威似乎很善忘，其實二人早於去年8月已被拍下齊返深井愛巢。孫耀威續說：「嗰日我朋友結婚我做兄弟，婚禮後大家去唱K同食早餐，我哋冇拖手雨中漫步，只係佢去到台灣扭親隻腳，我扶住佢行。」<br>問到會否考慮情侶檔接工作？孫耀威說：「睇吓乜嘢類型。」若高價邀兩人拍婚紗照？他笑說：「咁邪！」<br>採訪、攝影：馬建華</p></body></html>