<html><header><meta charset="utf-8"><title>袁彌明五十笑百　斥狄娜賣肉羞恥</title></header><body><h1>袁彌明五十笑百　斥狄娜賣肉羞恥</h1><p>袁彌明和陳敏之昨日到屯門卓爾廣場出席「復活繽紛show」，向來敢言的袁彌明提起剛過世的奇女子狄娜，又有其獨特見解，她說：「嗰時佢好破格，六幾年就脫，觀眾眼中佢已經轉型成為才女，佢喺商界咁多年，都掩飾唔到賣肉嗰種羞恥，所以好輕易除衫、着住底褲嘅o靚模要深思。」</p><p>曾演援交片</p><p>其實袁彌明於選美前，曾與林雅詩拍過電影《PRGirls青春援助交際》，戲內不乏性感賣肉鏡頭。昨日問到其底線，她卻說：「細時都有諗過，遇好劇本會犧牲，家我諗住嫁人，結婚生仔，唔會喇，第時嘅老公、屋企人會點睇，我仔女上網見到會好羞恥，我底線提高咗。」<br>袁彌明表示早前才推掉一齣性感戲，免得男友介意，她說：「戲裏面要着bra同T-back，我都掙扎過先推，因為係幾好嘅導演。」問她是否為了愛情犧牲機會？她說：「係呀，唔會後悔嘛。」<br>採訪：溫敏芝<br>攝影：彭琮然
</p></body></html>