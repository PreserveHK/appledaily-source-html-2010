<html><header><meta charset="utf-8"><title>夠Car事：車用土茯苓　$45祛濕解毒</title></header><body><h1>夠Car事：車用土茯苓　$45祛濕解毒</h1><p>就算天文台預測呢個禮拜空氣濕度回落，但仍然連續七日超過90%。最慘係駕車時又悶又焗，開冷氣卻更受罪，事關冷氣長期停用，霉菌早已大量滋生，車內狹小空間瀰漫又濕又臭嘅空氣，用$45執劑「車用土茯苓」祛濕解毒，可能仲急切過換偈油。<br><br>記者：徐影龍<br>攝影：陳盛臣<br>Model：Alia@PureModels</p><p>小技巧<br>幼嘴直入冷氣系統</p><p>中醫話立春係屬「濕邪」時節，如車櫳般封閉空間，不但味覺同觸覺令人難受，對呼吸、皮膚都較易引嚟毛病出現。解決辦法好簡單，行落旺角黑布街，大把汽車用品俾你揀，祛濕、殺菌、吸味乜都有，大部份幾十蚊有交易。不過花錢之外，自己動手亦有幾項注意點：</p><p>一劑兩味</p><p>極．消臭炭$45（a）<br>汽車精品店有大量吸味產品，但具祛濕功能嘅卻出奇地罕有，雖然你去超市買盒防潮珠擺喺車一樣得，但我會嫌搵多個位擺較麻煩，好似呢盒「極．消臭炭」咁，就可以拆解祛濕、除臭兩大問題。</p><p>天然成份</p><p>Unicon完全消臭$78（a）<br>以煙幕彈形式，釋放殺菌除臭消潔劑，以冷氣吹風帶動至全車。人離開車，擺佢喺車內焗幾分鐘就搞掂，簡單有效之餘，最重要係採用天然成份，對人或車內電子零件都無副作用。</p><p>查詢：<br>（a）PitStop（23926476）<br>（b）台日汽車用品（23924244）<br>（c）威一系（23843876）</p></body></html>