<html><header><meta charset="utf-8"><title>Hp×VivienneTam　高清蝴蝶夢</title></header><body><h1>Hp×VivienneTam　高清蝴蝶夢</h1><p>問《梁祝》劇情講啲乜？相信唔止我一個，好多人或許忘記得一乾二淨。不過，著名時裝品牌VivienneTam最近就幫大家溫故知新，講緊係佢同Hp第二度搞Crossover的Netbook——Mini210VivienneTam特別版，最特別係外形以大蝴蝶為主題，寄意主角對自由與浪漫嘅追求，戀愛大過天，女仔找不出理由唔鍾意。<br><br>記者：陳國輝<br>攝影：王文忠<br>Model：Snow@PureModels</p><p>機身內外玩撲蝶
</p><p>有留意時裝，就知呢隻蝴蝶係VivienneTam今年春季系列嘅一部份，而該圖案，英語譯做「ButterflyLoves」，明顯係指《梁祝》劇情內最想表達嘅愛情觀。與平時見嘅壓紋設計好唔同，Mini210用全彩兼印滿機面，只要拎住去Cafe上網，實恨死隔籬！佢唔單止外表，連內櫳都大玩「ButterflyLoves」，包括喺StartMenu上有蝴蝶動畫，仲有特製嘅VivienneTam圖案以及三款Wallpaper，難怪稱佢為DigitalClutch，唔講仲以為係手袋。</p><p>10.1"睇片夠清晰
</p><p>自認係潮界IT人，相信唔會獨沽一味，只考慮產品嘅設計。硬件方面，Mini210唔算得好稱職，佢僅內置IntelAtom處理器以及2GBDDR2記憶體，開機幾乎花近一分鐘，至於入面啲操作，亦較常出現窒機情況。不過，抵讚係多媒體表現都算出色，咪睇小得嗰10.1"芒，兼且只有1,366×768，試播一段720p高清影片，效果估唔到咁流暢，色彩亦算豐富；至於3-Cell電其實唔多夠玩，例如睇套3小時大電影，隨時突然間被「Cut戲」。　</p><p>Profile</p><p>處理器：IntelAtomN4701.83GHz<br>記憶體：2GBDDR2<br>系統：Windows7HomePremium<br>屏幕：10.1"LEDHD芒（1,366×768）<br>硬碟：250G<br>電池：5.5小時<br>端子：3組USB2.0、5合1讀卡器<br>體積：268×178×22.9mm<br>重量：1.22kg<br>售價：$4,980<br>查詢：Hp（800938833）</p></body></html>