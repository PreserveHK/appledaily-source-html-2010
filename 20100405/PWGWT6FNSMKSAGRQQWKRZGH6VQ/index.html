<html><header><meta charset="utf-8"><title>$1小食二千件　為食妹率試100%豬肉腸</title></header><body><h1>$1小食二千件　為食妹率試100%豬肉腸</h1><p>想當年經濟不景，市場推出一蚊雞、一蚊撻等等你我無任歡迎，今時今日經濟環境好咗，依然有一蚊美食，你我就更加歡迎，以超平價錢食到香腸、熱狗、章魚丸、雪糕、蛋撻等，有無咁抵？有，東港城FoodPoint明天就搞個開幕大優惠，二千多件經典小食換購價，全部「$1」！<br><br>記者：梁美甜　攝影：陳盛臣<br>Model：Jancy@Zmodel.com<br>查詢：東港城（27039346）</p><p>首登場100%台灣風味</p><p>FoodPoint乃參照新加坡FoodKiosk美食概念，提供方便快捷的輕食及小食，專區內共有12間小食店，當中兩間屬設座位的人氣食肆，其餘均無座位提供輕小食，10間小食店中不少更推出獨家限定產品，於4月6日更來個開幕大優惠，推出$1換購美食，惟要在4pm先到一樓抽籤取指定食物換領券才可到小食店以$1購買，過程稍嫌麻煩。<br>10間小食店中有首次全新引入的台灣小吃店「南城北市」，供應十多款台灣地道小吃，還專程於台南請來經驗師傅坐鎮，食材均由台灣直接運抵，食味品質拍得住當地水準，見到師傅即煎蚵仔煎（蚵仔指蠔仔）、台式芋粿、即烤脆肉紙、烤香腸等已叫人食指大動，$1優惠更是即烤的黑橋牌烤香腸，品牌屬台灣人氣香腸牌子，以百分百台灣黑珍豬後腿肉製成，3:7肥瘦比例，皮脆肉爽甘香味濃，胃口細細為食妹Jancy都要連吃兩條才滿足！</p><p>大會更邀請日本競食界人氣寵兒，有「爆食女神」稱號的佐藤瞳來港試食，於20分鐘內掃走9磅重限定及招牌小食，大食本色媲美Jancy的為食本色。</p><p>多年經驗老師傅，精通地道台灣小食，以台南沿海新鮮蚵仔即席炮製蚵仔煎，看到已經覺得好味！</p><p>黑橋牌脆肉紙$20包</p><p>一包四片的即烤脆肉紙，同樣脆卜卜，但師傅故意將肉紙摺起，令嚼勁更強，味道更突出。</p><p>「安平貴記」及「周氏蝦捲」均是台南主流食肆，前者屬百年老店，其蚵仔煎更得過全國蚵仔煎大賽冠軍；後者也是人氣老店，蝦捲更是招牌美食之一。</p><p>南城北市<br>將軍澳重華路8號東港城1樓FoodPointK4號舖</p><p>全新蛋撻概念店</p><p>TartTartYummy屬蛋撻王全新副線，走中高檔年輕路線，食物款式更具創意及色彩，限定推出八款Yummytart立體批及四款北海道牧場牛乳樽系列。Yummytart撻面是色彩繽紛的3D立體圖案，餡料是海鮮肉類如粟米海鮮、咖喱牛肉、蜜汁叉燒、黑椒煙肉等，汁多味濃，有點似雞批的變種；牛乳樽則是北海道牛奶加入走地雞蛋、忌廉、朱古力奶、黑芝麻炮製而成，奶味濃郁又香滑，試業日單日就已經賣出百多樽，誇張得嚇人！</p><p>牛乳樽味道有焦糖燉蛋、日本純牛乳、朱古力及黑芝麻四款味道；凍鈦撻以鮮果打造，有士多啤梨、蜜瓜、芒果、椰汁等六款味道。</p><p>TartTartYummy<br>將軍澳重華路8號東港城1樓FoodPointK2號舖</p><p>$1優惠一覽掃</p><p>正宗美式熱狗</p><p>近期熱爆美式熱狗專門店，獨家限定$25超香脆特大薯條。<br>（JustHotDogFoodPointK10號舖）<br>熱狗200隻原價$24隻</p><p>名牌懷舊小食</p><p>集多款懷舊小食，獨家限定$68個珍寶缽仔王（須兩天前預訂）等。<br>（砵仔王FoodPointK6號舖）<br>缽仔糕100件原價$5件</p><p>人氣忌廉泡芙</p><p>人氣日式忌廉泡芙，獨家限定$15薄荷朱古力味泡芙。<br>（beardpapa'sFoodPointK5號舖）<br>迷你泡芙100件原價$18/3件</p><p>意式低脂雪糕</p><p>獨家限定$30特色新地窩夫筒。<br>（PappagalloFoodPointK7-K8號舖）<br>香芒乳酪或香蕉曲奇單球意大利雪糕200杯原價$23.5杯</p><p>人氣八爪魚丸</p><p>日船是首間引入日式燒八爪魚丸的人氣店。<br>（日船章魚小丸子FoodPointK9號舖）<br>1盒6粒章魚小丸子100盒原價$15盒</p><p>三好台灣茶</p><p>獨家限定三款1公升特色家庭裝茶。<br>（水研社FoodPointK11號舖）<br>台灣龍井茶或阿里山冰茶200杯原價$10杯</p><p>原味靚湯</p><p>獨家限定三款優惠價$10推出的16安士原味特飲。<br>（原味家作FoodPointK1號舖）<br>8安士雪梨甘蔗蜜棗瘦肉湯100杯原價$22杯</p><p>星洲健康肉乾</p><p>新加坡老字號，以傳統炭熏方法烹調出無味精豬肉乾。<br>（美珍香FoodPointK3號舖）<br>迷你豬肉乾1,000片（每人限購20片）原價$54/20片</p></body></html>