<html><header><meta charset="utf-8"><title>擬北京歐洲舉行追思會狄娜愛兒漸平喪母痛</title></header><body><h1>擬北京歐洲舉行追思會<br>狄娜愛兒漸平喪母痛</h1><p>【絕世奇花　1945-2010】奇女子狄娜上周三病逝，雖然她生前意願不欲在港舉行任何公開殯殮儀式，但其助手朱小姐昨日透露，狄娜的家人有意在北京、葡萄牙或意大利為狄娜舉行追思會，至於狄娜兒子馬天如心情也逐漸平復。另外，生前足迹遍及全世界的狄娜，原來最愛的地方是香港，她認為香港夠方便之餘，食物也最新鮮。</p><p>狄娜上周三病逝，享年65歲。由於狄娜生前最愛乾淨及害怕蛇蟲鼠蟻，故其遺體不會土葬，而是按狄娜生前意願進行火葬，然後骨灰安葬香港。</p><p>捐遺物予資料館</p><p>記者昨日跟狄娜的助手朱小姐取得聯絡，問她會否為狄娜舉行追思會時，朱小姐說：「香港就唔會啦，因為梁小姐（狄娜原名梁幗馨）生前講過香港乜都唔搞，但可能會喺北京、葡萄牙或者意大利舉行追思會，因為呢幾個地方係我哋公司嘅基地，但一切未定，仲考慮緊。」至於是否將狄娜的私人物品捐予香港電影資料館，朱小姐表示一切仍未決定。<br>朱小姐透露每天都有跟狄娜兒子馬天如（Michael）聯絡，記者問到Michael心情是否已平復，朱小姐說：「媽媽唔喺度，佢梗係好傷心啦，但佢心情平復咗啲。」有指Michael為避記者而飛往外地避靜，朱小姐聞言說：「我都唔知佢去邊。」<br>狄娜另一私人助理伍小姐（Candice）昨日被問到狄娜有否揀定陪葬品時，她說：「呢樣嘢我唔清楚，要問番佢嘅家人。」狄娜生前會否希望兒子早日成家立室？Candice說：「佢冇提過，佢一向都係由得個仔自主。」狄娜會否恨抱孫，着兒子領養小朋友？Candice說：「冇噃，Michael好鍾意狗仔，養咗好多狗仔，養一隻狗仔已經好大責任，何況係養一個人？呢個年代好多夫婦都係唔養小朋友o架啦。」
</p><p>狄娜最愛港美食</p><p>狄娜生前周遊列國，足迹遍佈世界各地，未知狄娜在世界各地當中，最喜歡哪個地方？Candice說：「佢最鍾意香港，又方便又快捷，啲食物新鮮又好味。喺歐洲，三更半夜想食消夜，我都唔知車佢去邊，但香港就唔同，幾夜都有得食，係空氣方面差啲啫！」<br>採訪：林妃</p></body></html>