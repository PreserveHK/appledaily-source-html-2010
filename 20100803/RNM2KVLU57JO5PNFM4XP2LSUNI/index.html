<html><header><meta charset="utf-8"><title>馮仁昭四圍超：陳敏之補戲搵替身代跑 - 馮仁昭</title></header><body><h1>馮仁昭四圍超：陳敏之補戲搵替身代跑 - 馮仁昭</h1><p>陳敏之早前喺深水埗開工拍攝劇集《怒火街頭》時仆倒，跌斷左邊鎖骨，噚日舊地重臨補拍戲份，要喺街上奔跑同俾街坊大鬧嘅場面，敏之話：「我都仲有陰影，鎖骨仲未好，今日跑嘅場面最多只跑五步就停機，跑時換咗波鞋拍大頭，唔想再有意外，其他就有替身頂上。」敏之跑埋呢場補戲就會繼續休息養傷。</p></body></html>