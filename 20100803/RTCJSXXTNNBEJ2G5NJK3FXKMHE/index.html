<html><header><meta charset="utf-8"><title>馮仁昭四圍超：郭富城拍戲辛苦唔敢呻 - 馮仁昭</title></header><body><h1>馮仁昭四圍超：郭富城拍戲辛苦唔敢呻 - 馮仁昭</h1><p>陳木勝同郭富城（Aaron）套新作《全城戒備》已經係第3次合作，可以話一次比一次危險。喺上海做宣傳時，Aaron話：「有場扮肥佬嘅戲，拍咗10個鐘到臨天光最後一幕卒之頂唔順要落妝，先發現啲皮膚已經起晒紅疹敏感。」不過，佢同舒淇話既然戲中最辛苦嘅鄒兆龍都冇投訴，仲好悠閒咁食雪茄同聽音樂，所以都冇嘢好講。</p></body></html>