<html><header><meta charset="utf-8"><title>窩輪搏擊：19109博升七成 - 俊樺</title></header><body><h1>窩輪搏擊：19109博升七成 - 俊樺</h1><p>復活節後港股升勢加快，22000關話咁快就攻破，成交仲好似樣，最緊要係升勢唔係由內銀股唱獨腳戲，連大笨象滙控（005）都發威，睇嚟上試23000唔使等好耐。<br>花旗股市上日炒高，道指升70點，報收10997，11000間彈指即破，對港股炒上甚為有利。人民幣炒升值，吸引資金流入，港股嘅成交會繼續增加。<br>中海油C輪19109：中海油（883）上周五報收13.96元，升2.4%。短線有機推向15.64元，可以諗吓隻C輪19109。<br>隻輪現價12.4仙，2010年10月5日到期，行使價14元，溢價9.1%，引伸波幅36.7%，有效槓桿5.7倍，正股升上15.64元，19109睇21.7仙，升幅7成半，正股跌穿13.40元，就沽咗隻輪止蝕。<br>俊樺</p></body></html>