<html><header><meta charset="utf-8"><title>隔牆有耳：劉江華俾維園阿哥喪鬧 - 李八方</title></header><body><h1>隔牆有耳：劉江華俾維園阿哥喪鬧 - 李八方</h1><p>《城市論壇》噚日請劉江華做嘉賓，討論港台問題，維園阿哥任亮憲有備而來，着咗件「民建聯禮義廉」Tee去踩場，發炮喪鬧：「你滿口仁義道德，但喺市民心目中，你喺立法會門外應承雷曼苦主據理力爭，入到去立法會就反對設立調查小組，你劉江華唔好笑裏藏刀！」<br>現場觀眾聽到拍爛手掌，但劉江華亦唔係善男信女，即刻指住維園阿哥身上嗰件Tee回應：「禮係互相尊重，廉係公正不偏不倚，可以送畀港台引以為鑑。」台下即時一片靜默，O晒嘴，唔明點解冇咗個「義」字。在場嘅莫乃光事後喺facebook拆局：「佢冇講義，可能因為佢由港同盟變節民建聯，最冇義氣！」</p></body></html>