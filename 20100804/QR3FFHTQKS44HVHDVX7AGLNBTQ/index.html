<html><header><meta charset="utf-8"><title>醉駕死者遺屬：法律幫晒有錢人</title></header><body><h1>醉駕死者遺屬：法律幫晒有錢人</h1><p>【本報訊】包致金姪女Amina酒後逆線行車釀成車禍，有律師認為，根據案情，控方足以起訴她危險駕駛，但律政司最終選擇以罪名較輕的不小心駕駛罪起訴，本身已是「不戰而降」。有醉駕車禍死者家屬對判決感到憤怒，認為難以阻嚇醉酒駕駛，批評事件由落案至量刑都是官官相衞。<br>「我讀書少，都知道道理喺邊，醉酒撞車罰得咁輕，都要問吓佢哋對唔對得住自己良心！」扎鐵工人馮建成前天得悉醉駕摑警富家女被輕判罰款8,000元、感化一年後，感覺「好唔開心，法律真係幫晒啲有錢人」。去年1月，落馬洲發生嚴重奪命車禍，1名醉酒貨車司機奪去5名扎鐵工人及1名的士司機性命。<br>馮建成是死者馮志偉的叔父，他當日激動得向到場視察的特首曾蔭權下跪，要求嚴懲醉駕司機。一年多後看到有錢人醉駕撞車竟可輕易「甩身」，馮建成相當感慨：「今次佢好彩冇事，咁下次又點呢？好可能會再飲酒揸車影響其他人喎？每一條生命，背後都有個寶貴家庭o架！」</p><p>律政司如同不戰而降</p><p>本身是律師的立法會議員涂謹申表示，Amina當日逆線行車，與旅遊巴迎頭相撞，足以構成危險駕駛。根據一般的檢控策略，控方多會直接控以危險駕駛，「博」被告承認不小心駕駛。「但係你（律政司）一開始就揀咗告不小心駕駛，根本就係放水，係不戰而降」。<br>資料顯示，07年至今年4月，共有近4,200名司機因醉駕、藥駕、危險駕駛及引致他人死亡被定罪，最高被判監42個月及停牌10年。Amina因不小心駕駛被判罰款3,000元、拒絕提供呼氣樣本判罰5,000元、停牌一年；襲警罪則判感化一年。</p></body></html>