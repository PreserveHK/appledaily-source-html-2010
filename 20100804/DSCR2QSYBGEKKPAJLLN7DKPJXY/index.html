<html><header><meta charset="utf-8"><title>馮仁昭四圍超：Eric擬屁股紋身報仇 - 馮仁昭</title></header><body><h1>馮仁昭四圍超：Eric擬屁股紋身報仇 - 馮仁昭</h1><p>二人組合嘅Swing噚日喺銅鑼灣為佢哋嘅最新EP搞咗個宣傳記者會，佢哋扮鬼扮馬一身80年代打扮，攞住支假結他喺度又唱又跳，仲着住件畫滿晒紋身公仔嘅衫。Eric話出多隻碟佢哋就會解散，所以今次會盡情咁玩好多創意，佢話如果有朝一日紋身一定會將仇人個名紋喺屁股，佢話：「咁我可以日日坐住佢。」</p></body></html>