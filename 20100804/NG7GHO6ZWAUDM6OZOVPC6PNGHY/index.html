<html><header><meta charset="utf-8"><title>中環在線：搞林業擴版圖　管仲連做兩儀掌門 - 李華華</title></header><body><h1>中環在線：搞林業擴版圖　管仲連做兩儀掌門 - 李華華</h1><p>若果你係《信報》長期DieHard粉絲，除咗林行止同曹仁超之外，相信你一定會識管仲連。管仲連係何許人？加拿大上市嘅嘉漢林業老闆陳德源是也。佢間嘉漢林業啱啱完成咗收購香港上市、主業都係伐木鋸木嘅兩儀控股（094），而佢噚日就被委任做兩儀主席。<br>管前輩十幾年前幫《信報》寫專欄，唔少人追管生嘅文章，佢仲出過唔少書，好似《文韜武略企管》同《卓爾人生》；除咗係作家，佢仲係環保生意人，佢檔嘉漢林業喺廣東、廣西同江西經營林場，面積有成兩個香港咁大！管生做埋香港上市公司主席，相信大家好快就可以一睹佢嘅風采！<br>李華華</p></body></html>