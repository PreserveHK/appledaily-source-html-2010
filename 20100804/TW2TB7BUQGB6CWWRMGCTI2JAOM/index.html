<html><header><meta charset="utf-8"><title>中環在線：贊助職棒冠軍　統一搵洋基隊助陣 - 李華華</title></header><body><h1>中環在線：贊助職棒冠軍　統一搵洋基隊助陣 - 李華華</h1><p>盛傳會買起利物浦嘅美國華裔商人黃健華，佢老哥有份投資嘅美國職棒聯大聯盟世界大賽冠軍洋基隊（Yankees），噚日宣佈同統一（220）簽咗一紙4年嘅贊助合約，之不過全份公佈竟然冇提過錢。只係話，統一可以喺洋基比賽場地嘅一壘同右外野嘅標誌杆之間，賣吓公司廣告，仲有就係統一可以喺洋基嘅官方同比賽刊物，擁有fullpage內頁廣告。雖然洋基喺台灣都有粉絲，個廣告功效應該唔差，但照統一嘅佈局嚟睇，華華估佢可能想大搞美國市場，雖然睇佢年報，就睇唔到佢有產品喺美國賣。<br>華華食過老外類似即食麪嘅食物，就覺得唔係咁好食，若果統一真係想大搞，要用自家產品搶市場，斷估問題唔大。<br>李華華</p></body></html>