<html><header><meta charset="utf-8"><title>消費blog：notebook長氣王　玩足六個鐘</title></header><body><h1>消費blog：notebook長氣王　玩足六個鐘</h1><p>近年netbook電腦大賣，用家貪佢夠細夠薄攜帶方便，隨時上網睇片。Forfun就冇問題，但講到用嚟做文書處理、多媒體工作，netbook仲未夠班。三星資訊科技業務總監溫海倫Joseph同小妹講，香港人做嘢好搏命，平時見到唔少人未返到公司，搭緊車都要開住電腦做嘢，三星針對港人隨時隨地都會用電腦嘅現況，推出又輕又薄又夠長氣，功能媲美桌上電腦嘅Q系列notebook，畀在職人士通街用。</p><p>搭住車玩都舒服</p><p>Joseph話，Q系列分為Q330（售$6,680）同Q530（售$8,980）兩個型號，好似Q330，連6cell電池重量只係1.96公斤，厚度26.4毫米；Q530嘅重量係2.36公斤，厚27毫米，「呢兩部機，充一次電可以用足6個鐘，係家最長氣嘅中高檔notebook」。機身設計玩型格，黑、銀兩色加金屬條紋圖案，以人體工學概念設計嘅獨立方形按鍵，搭住車㩒掣都好舒服。<br>講到功能，Joseph話，兩部機分別用咗IntelCorei3同i5處理器，大大加強運算效能，其中Q530支援IntelTurboBoost技術，可以超頻運算；加埋NVIDA圖像顯示卡，睇電影或者玩3D遊戲，影像細緻，「多做文書處理可考慮Q330；Q530就最適合做多媒體工作嘅用家」。三星同場推出netbookN150Plus，將電池嘅續航力由8小時加至10小時。<br><br>電郵：mailto:shoppingjing@appledaily.com</p></body></html>