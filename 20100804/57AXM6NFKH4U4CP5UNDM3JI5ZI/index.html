<html><header><meta charset="utf-8"><title>隔牆有耳：盈盈、樂樂邀請小朋友慶生 - 李八方</title></header><body><h1>隔牆有耳：盈盈、樂樂邀請小朋友慶生 - 李八方</h1><p>嚟咗香港三年嘅大熊貓盈盈、樂樂即將慶祝5歲生日，海洋公園幫佢哋舉行生日會，公開邀請五個同盈盈、樂樂「同年同月同日生」嘅香港小朋友，參加8月8日舉行嘅大熊貓生日派對。<br>盈盈、樂樂分別喺05年8月16日及8日出世，與佢哋出生日期相同嘅小朋友（必須係香港居民），即日起可以喺辦公時間內（星期一至五，朝9晚5），致電海洋公園熱線：39232510登記。首先登記嘅五位小朋友，可以同一位成年親友，出席8月8日嘅大熊貓生日派對，之後仲可以參加「亞洲動物天地幕後之旅」。有資格參加嘅小朋友，家長要快啲打電話。安排如有爭議，海洋公園保留最終決定權。</p></body></html>