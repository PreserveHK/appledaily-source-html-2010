<html><header><meta charset="utf-8"><title>全城熱話天明：生仔生女聽天命</title></header><body><h1>全城熱話<br>天明：生仔生女聽天命</h1><p>富商李兆基長子李家傑借肚生子，一索三男，喜訊哄動全城，連娛圈中人亦爭相八卦李家小寶貝的成長，以及千億新抱徐子淇的生育大計。</p><p>洪天明：呢個年代唔係話要生仔繼承王國，小朋友係佢哋嘅屋企人，做父母就會開心，家年代不同，生仔生女唔需要畀壓力自己（指徐子淇），好多嘢上天會安排。<br><br>謝安琪：我有啲朋友都好難有小朋友，試管有好多都做唔到，小朋友對家庭好重要，領養同代母都好，我都支持，亦唔覺得呢件事對徐子淇有影響喎。<br><br>關楚耀：如果係四叔恨抱孫，佢都係一片孝心啫。我父母喺呢方面冇逼我，睇緣份啦，我諗生仔我OK嘅，冇諗過要效法，順其自然啦。我都相信唔會影響徐子淇。<br><br>蘇永康：都普天同慶呀，最好四叔將樓價減10%畀大家。我唔覺得件事有違自然，人人都有人權，四叔開心咪得囉，成家人都開心。<br><br>馮德倫：我覺得仔女都一樣，冇所謂嘅，我接受到代母生仔，冇問題呀。</p></body></html>