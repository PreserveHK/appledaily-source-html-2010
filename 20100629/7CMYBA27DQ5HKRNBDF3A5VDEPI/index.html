<html><header><meta charset="utf-8"><title>因父之名禁　鍾舒漫聖十教育</title></header><body><h1>因父之名禁　鍾舒漫聖十教育</h1><p>信教變成潮事，大抵要多得SammiHigh住傳道。福音轉化成PopMusic後，原來亦可以好Fashion，本地SelectShopZTAMPZ決志以自家Tee牌AMENPAPA敬拜上帝，發放終極正能量。有請基督徒鍾舒漫（Sherman）帶領一眾上帝子民示範做「金句王」，將Style歸於神！阿們！<br><br>記者：吳允冲<br>攝影：陳盛臣<br>Make-up：Carmen&amp;Heidi@iMakeUP</p><p>潮拜上帝</p><p>AMENPAPA跟隨Sammi宣揚「信望愛」，設計師同Sammi一樣藉信教重獲新生，因此搞出了一個「福音Tee」，以上帝正能量打入時裝界，實行以正氣金句趕走黑暗陰霾。AMENPAPA的首個Collection分4條Line：包括Slogan、情侶、Playhard及少女心事系列。SloganTee將「NoSexBeforeMarriage」等出自《聖經》的話語印在Tee上，下月將與同門Yumiko、王祖藍等推出福音碟的Sherman好Buy，「聖經金句簡單但Message好好，我絕對支持，好多人覺得基督教要守好多規條，今次就證明唔係淨係薯仔、悶蛋先會信教，其實好多人信教後心靈上都有改變，信教可以好型！」少女心事系列找來插畫師MayShum操刀，亦有以笑哈哈為主打的情侶系列，至於「惡搞」Playhard系列就明玩名牌Logo，Chanel、Dior甚至老麥都成為了改造對象，當中以「ChanelisNo.5,ChristisNo.1」最快斷貨！</p><p>襯三個骨褲必殺</p><p>AMENPAPA的Cutting長而闊，女裝款部份袖位和衫腳更剪成流蘇，Sherman先前去LA工作，亦買了不少類似款式，「我鍾意薄身又長身的T恤，因為最近自己肥咗，呢款Tee可以遮到好多缺點，不過最緊要都係質料，會影響影相效果，線質質地較貼身，令身形更現；毛巾質地會較Sporty，我自己就鍾意毛巾布。」至於夏天如何襯Tee，Sherman首推貼身的三個骨褲：「我鍾意襯三個骨褲，再襯Boot、凉鞋都好型，三個骨褲窄得嚟唔太貼身，因為如果太貼身就會好女人，想保留少少剛強氣質及線條，效果會更平衡。」至於師弟陳家樂（Carlos）同鄭家維（Gary）兩個都鍾意玩嘢，一致支持Leggings襯Tee最有型，無奈公司下禁令，原因係唔夠Man喎！真離奇！</p><p>真假Sammi輪住着
</p><p>AMENPAPA首先由Sammi親身示範「ChanelisNo.5,ChristisNo.1」的一款，唔怪得咁快斷市！無獨有偶，出道時被譽為是翻版Sammi的阿Yu亦陀住個肚着「ILoveGod」Tee現身！連其他教友包括孫耀威、Steven都係Fans！
</p><p>ZTAMPZ（31070633）<br>觀塘apmUC-26號舖
</p></body></html>