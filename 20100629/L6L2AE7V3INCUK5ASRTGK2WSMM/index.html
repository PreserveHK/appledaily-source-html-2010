<html><header><meta charset="utf-8"><title>窩輪博擊：中海油強勢　炒22164 - 俊樺</title></header><body><h1>窩輪博擊：中海油強勢　炒22164 - 俊樺</h1><p>外圍股市冇乜啟示，20國集團峯會冇驚喜，港股噚日都係得個悶字，現貨成交得450億，指數全日波幅好窄，期指結算前大戶都係玩吓轉倉就算。<br>今日期指結算，一般情況晏晝個市會有較明確嘅啟示，不過後日係假期，可能好多人都會繼續觀望，暫時只宜細細注炒賣。<br>中海油C輪22164：中海油（883）報收13.84元，升2.5%。股價喺10日線回升，靜市中成交都有增加，有機會突破14.20元向15.40元推進，可以諗吓隻C輪22164。<br>隻輪現價11.6仙，2010年12月1日到期，行使價14.20元，溢價11%，引伸波幅38.6%，有效槓桿率5.9倍，正股升上15.40元，22164睇20.9仙，正股跌穿13.30元就沽咗隻輪。<br>俊樺</p></body></html>