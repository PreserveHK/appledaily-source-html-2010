<html><header><meta charset="utf-8"><title>中環在線：民豐控股易主　廖烈文個仔買殼 - 李華華</title></header><body><h1>中環在線：民豐控股易主　廖烈文個仔買殼 - 李華華</h1><p>廖創興家族一向低調，無乜聽聞搞乜搞物收購，但係噚日開始，呢個家族，或者不再低調！<br>廖家其中一個長老廖烈文（圖）個仔廖駿倫，原來買起咗「保險教父」楊梵城檔民豐控股（279）！根據民豐公佈，公司會按每股0.275元向廖駿倫配售16.67%新股，再發行一批可換股債券同埋一批期權債券，夾埋集資5.8億元，換股價同樣係0.275元，如果悉數換股，佢就會揸住民豐80.9%股權。<br>咁54歲嘅廖駿倫咩來頭？除咗家底厚，本身履歷亦相當厚！佢係英國牛津大學文學碩士，家係私募基金UnitasCapital執行合夥人兼CEO，90至97年間出任摩根士丹利亞洲總裁兼董事總經理，睇哂日本以外嘅亞洲投資銀行業務，完全係資深金融界人物，今次攞咗民豐呢隻殼，唔知會唔會配合私募基金業務，一齊食吓大茶飯咁呢？<br>李華華</p></body></html>