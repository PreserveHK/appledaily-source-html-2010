<html><header><meta charset="utf-8"><title>馮仁昭四圍超：徐若瑄帶「外婆」拍戲 - 馮仁昭</title></header><body><h1>馮仁昭四圍超：徐若瑄帶「外婆」拍戲 - 馮仁昭</h1><p>徐若瑄正喺台灣趕拍吳宇森監製嘅戲《賽德克巴萊》，部戲係講七十幾年前台灣一班原住民捍衞家園嘅故事，本身係台灣原住民嘅佢睇過劇本後，寧願推咗4部電影嚟拍。小瑄話呢套戲最想俾舊年過世嘅外婆睇，佢話：「外婆是苗栗龍山部落裏最美麗的公主。」佢仲將同外婆嘅合照插喺和服胸前先去拍戲，希望外婆保佑拍攝順利喎！</p></body></html>