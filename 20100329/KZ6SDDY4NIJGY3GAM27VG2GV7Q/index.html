<html><header><meta charset="utf-8"><title>投資獲利　歌影視三旺林峯擲2000萬買星級豪宅</title></header><body><h1>投資獲利　歌影視三旺<br>林峯擲2000萬買星級豪宅</h1><p>林峯去年收入大豐收，開個唱兼密賺人仔，今年更已兩片在手，早前更自爆家人代為投資，獲利甚豐。上周出席樓盤活動時林峯扮謙虛指要發展商給他一折才買得起，原來他已神秘做業主，購入逾2,000萬的西營盤熱門豪宅縉城峰。</p><p>林峯出身富貴之家早已是圈中公開的秘密，其父林華國是廈門著名地產商，有「廈門李嘉誠」之稱，據知至少坐擁7間地產及建築公司，並與利孝和夫人是世交。</p><p>睇樓盤謙稱買唔起</p><p>林峯剛入TVB已成為被力捧小生，近年更視而優則唱，進軍歌手行列，亦算是眾年輕TVB藝員中最唱得一個，唱片銷情不俗外，去年更在紅館舉行「峯．情無限演唱會」，收入豬籠入水。昨日有地產界消息指林峯已購入呎價17,000元的西營盤新樓縉城峰，林峯購入的單位為1座高層A室，面積1,186呎，成交價為2,016萬。上周他出席一樓盤活動時，被問到何時置業買dreamhouse時，還扮謙虛指發展商如果打個一折，他才買得起，未料他原來已拍板購入了千呎豪宅。</p><p>陳司翰購低層單位</p><p>林峯早前接受訪問也直認去年收入大豐收，開個唱外亦密密賺人仔，是入行以來賺錢最多一年，所以亦封六位數字利是給家人，他當時說：「家人仲有幫我投資，獲利唔錯，今年我會歌、影、視三棲，會出國語碟、3月開新劇，仲接咗兩部電影，一部係同千嬅合作嘅《PerfectWedding》，另一部係同蔡卓妍（阿Sa）合作嘅《翡翠明珠》。」<br>位於西營盤的縉城峰開賣兩日即沽出近80伙，除了林峯外，根據地產代理消息，陳慧琳胞弟陳司翰亦已購入縉城峰面積逾千呎的1座低層單位，成交價為1,148萬元。<br>撰文：葉雪</p></body></html>