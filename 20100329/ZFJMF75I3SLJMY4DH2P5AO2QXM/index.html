<html><header><meta charset="utf-8"><title>馮仁昭四圍超：謝天華勁舞念張國榮 - 馮仁昭</title></header><body><h1>馮仁昭四圍超：謝天華勁舞念張國榮 - 馮仁昭</h1><p>謝天華噚日去到荃灣，為「張國榮——舞台上的絕代經典」展覽做揭幕嘉賓，會場展覽咗哥哥唔少演唱會嘅珍藏。曾喺哥哥《StandUp》MV做伴舞嘅天華，大讚哥哥對舞蹈領悟力強又靚仔，當時佢仲跟哥哥剪咗鴨尾頭。為咗紀念哥哥，天華特別唱咗《Monica》，仲跟足哥哥嘅舞步，現場嘅哥哥迷大讚精采。</p></body></html>