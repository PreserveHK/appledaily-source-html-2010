<html><header><meta charset="utf-8"><title>狂掃安全套賀性誕雷凱欣奉獻Mary導演</title></header><body><h1>狂掃安全套賀性誕<br>雷凱欣奉獻Mary導演</h1><p>雷凱欣憑着36F豪乳接拍《3D肉蒲團之極樂寶鑑》，火速成為宅男女神，她日前以低胸裝出巡掃聖誕禮物，專攻包裝精致的安全套，準備送贈異性友人，祝福他們度過安全的平安夜，她表示不介意性商品店用其肖像生產吹氣公仔，她還打算買公仔送給《3D肉》片導演。</p><p>擁36F強勁身材的雷凱欣，因接拍蕭定一監製的3D情慾片《3D肉蒲團之極樂寶鑑》，人氣急升，工作接到手軟，聖誕將至，她大破慳囊挑選禮物與友人分享佳節氣氛。思想開放的雷凱欣日前到尖沙嘴購買情趣商品送贈身邊異性友人，就連新婚的蕭定一都有份。</p><p>抱公仔愛不釋手</p><p>穿上低胸裙的雷凱欣，大方走入商場的性商店購物，其間看到吹氣Mary，她表現雀躍，不但攬着拍照，又好奇掀開吹氣Mary的衣服，雷凱欣說：「我都係第一次見呢啲公仔，佢個look好搞笑。」問到可會介意生產商以其肖像出產吹氣公仔？她說：「我真係唔介意，咁都係因為有人鍾意你先想用你個樣做公仔啫，同埋人哋拎住個公仔，好過去download我啲相呀。」<br>雷凱欣抱着吹氣Mary不捨得放手，問她是否打算買來送贈《3D肉》片中的親密拍檔葉山豪，她說：「唔會送畀佢囉，佢咁靚仔一定有好多女仔鍾意佢，唔使玩公仔啦，而且呢份禮物咁貴重，梗係送畀德高望重嘅人，例如導演。」<br>為答謝蕭定一的知遇之恩，雷凱欣也專程進入男士內褲店買一條印滿美金的內褲給他，她說：「阿一啱啱新婚，一定要買啲靚啲嘅底褲，等佢老婆覺得佢sexy啲，話唔定更加快造人成功，而且佢間公司叫一元，咁佢第時個仔可以叫做蕭一百啦。」</p><p>男士怕醜過女人</p><p>甚有異性緣的雷凱欣還狂掃別致的安全套，準備送給身邊男性好友作聖誕大禮，她並專心在貨架上仔細揀選，雷凱欣說：「我覺得好多男士都唔夠膽買性商品，佢哋反而仲怕醜過女仔，所以好多時我同啲女仔朋友都會揀呢類禮物。一直以嚟都話平安夜好易出事o架嘛，咁呢份禮物就啱晒啦，我估啲朋友收到都未必估到係乜嘢嚟。」<br>採訪：李珮洳<br>攝影：葉君海<br>場地：gi<br>服裝：Grabofgi<br>化妝、髮型：Angel</p></body></html>