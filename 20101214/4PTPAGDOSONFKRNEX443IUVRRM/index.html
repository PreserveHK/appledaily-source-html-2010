<html><header><meta charset="utf-8"><title>中環在線：葛優孖住海清為平保助拳 - 李華華</title></header><body><h1>中環在線：葛優孖住海清為平保助拳 - 李華華</h1><p>平保（2318）個個禮拜都會寄份逢周一出版嘅自家刊物畀華華，噚日嘅頭條非常搶眼，話平保搵咗演技一流嘅內地演員葛優同海清做佢哋嘅代言人（圖）！葛優同海清有幾架勢堂？男嘅係金雞獎最佳男主角兼戛納影帝，女嘅就係金鷹視后。<br>查實平保搵親嘅代言人，粒粒都係巨星，好似之前搵過嘅乒乓球世界冠軍王楠，同埋亞洲「欄王」劉翔咁，唔夠份量嘅，平保又點睇得上眼。平保話，今次搵主演過《非誠勿擾》嘅葛優，係因為佢「形象正面、親民，表演內斂而舒服。」至於搵海清，係因為佢嘅表演個性十足，佢套電視劇《蝸居》深入民心。<br><br>李華華<br>mailto:LiWaWa@AppleDaily.com</p></body></html>