<html><header><meta charset="utf-8"><title>馮仁昭四圍超：韓孝珠用盡分秒冧粉絲 - 馮仁昭</title></header><body><h1>馮仁昭四圍超：韓孝珠用盡分秒冧粉絲 - 馮仁昭</h1><p>韓星池珍熙同韓孝珠嚟香港宣傳新劇行程結束，噚日一齊返韓國，佢哋喺機場表現親民，沿路都有幫粉絲簽名。等緊checkin時，韓孝珠見一位汕頭嚟嘅粉絲苦苦等候，主動叫佢埋嚟，攞咗佢部相機俾工作人員幫佢哋影相，令個粉絲開心到暈。池珍熙佢哋入晒閘後，池太太同個仔先極速入閘，見記者影相，工作人員仲用身軀阻擋，唔想佢哋入鏡。</p></body></html>