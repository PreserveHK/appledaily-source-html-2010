<html><header><meta charset="utf-8"><title>大閘蟹過聖誕　溝忌廉唔老餅</title></header><body><h1>大閘蟹過聖誕　溝忌廉唔老餅</h1><p>大閘蟹擦完一籮又一籮，但依然越食越有，原來安徽牧牛湖大閘蟹，12月後的蟹公自然成熟更加肥美，可以食到農曆新年前。今日GorSan教大家以日式方法去煮，夠新意又有風味，用來開Party慶祝聖誕或元旦，簡直一流。<br><br>記者：趙珮倩<br>攝影：王文忠<br><br>V壹網：http://www.vdonext.com/index.php?fuseaction=Features.Archive&amp;channel_id=575603&amp;program_id=1181688<br>睇片即上<br><br>留言電郵：mailto:adl.kitchen@yahoo.com.hk</p><p>今日煮腦</p><p>張一豪（日本小吃達人）<br><br>曾任飲食記者逾10年，操流利日語及深愛日本美食，曾在港開設章魚燒店、糖果店等，最愛炮製日式小吃及料理。<br><br></p><p>煮題　大閘蟹變身日本料理<br>水質佳蟹肺白雪雪</p><p>牧牛湖的水質達國家二級標準，比深圳的飲用水三級水平還高，其出產的大閘蟹特別優質，蟹肺都係白雪雪！想試食每隻$18（約4両）的牧牛湖大閘蟹，可Click入 http://www.funjetso.com。 </p><p><br>加花雕炸餅更香口</p><p>想可樂餅更香口，蟹味又濃的話，可配合這支瑤池古坊的8年陳花雕享用，更加美味。
</p><p>辛口米酒不失香氣</p><p>這支天領純米酒，入口較乾及辛口，用來煮蟹不易令酒香流失，也可雪凍飲配大閘蟹享用。</p><p>蟹肉和風沙律</p><p>00hr50min<br>製作難度：★★★☆☆<br>份量：4人<br><br>以大閘蟹和海藻做沙律，矜貴又健康，估唔到仲可以砌成聖誕樹，好別致！</p><p>材料</p><p>大閘蟹2隻、熟松葉蟹腳肉100克、沙律乾海苔50克、新鮮乾若布20克、舞茸105克、白芝麻適量、牛油5克、醬油/胡椒粉各少許<br><br>汁料：昆布木魚汁4湯匙、柚子醋3湯匙、麻油2湯匙
</p><p>做法</p><p>1.沙律乾海苔倒入食水中，浸20分鐘至脹身，隔水備用。乾若布加入水中浸軟身，瀝水備用。<br><br>2.舞茸撕幼細，開中火燒熱鑊下牛油，下舞茸炒香，放醬油、胡椒粉炒勻備起。<br><br>3.白芝麻以白鑊炒至金黃盛起。<br><br>4.燒熱水，放入大閘蟹蒸10分鐘至熟，蟹蓋刮出蟹膏，蟹身刮出蟹肉，其他部份同樣挑出蟹肉備用。<br><br>5.昆布木魚汁、柚子醋、麻油拌勻成汁料。<br><br>6.將海苔上碟，淋少許汁料，再放舞茸、若布，淋汁，放上松葉蟹腳肉、蟹粉，重複鋪上海苔淋汁，餘此類推層層叠起做出聖誕樹形，最後撒上白芝麻即成。
</p><p>蟹粉忌廉可樂餅
</p><p>02hr30min<br>製作難度：★★★☆☆<br>份量：2人<br><br>日本人鍾意用鱈場蟹、松葉蟹做忌廉可樂餅（日式炸薯餅Korokke與可樂同音，故稱可樂餅），入口非常鮮美，今次用牧牛湖時令蟹粉，外面脆，入面幼滑，好香口呀。
</p><p>材料<br></p><p>蟹粉100克、洋葱（切碎）1/2個、鮮蘑菇（切碎）50克、牛油30克、牛奶220毫升、小麥粉/鮮忌廉各4湯匙、醬油2茶匙、鹽1/4茶匙、胡椒粉少許、麪粉適量<br><br>炸漿：蛋1隻、小麥粉3湯匙、日本粗麪包糠250克<br></p><p>做法</p><p>1.開中火，下牛油起鑊炒香洋葱，加入蘑菇碎炒至乾身，下鹽、胡椒粉炒勻。<br><br>2.收細火，加入小麥粉炒至淡黃色，加入牛奶拌勻至稠身，再下鮮忌廉拌勻至滑身，下蟹粉攪勻後再下醬油拌勻。<br><br>3.盤上撒上麪粉，倒上忌廉蟹粉，鋪平，包上保鮮紙，放入雪櫃約2小時至硬身，沿邊略，鋪上保鮮紙，反轉倒出，分成8等份。<br><br>4.將雞蛋拂勻，加入小麥粉拌勻成漿。忌廉蟹粉糰沾蛋漿，再上麪包糠。<br><br>5.開大火燒滾油至130℃，放入忌廉蟹粉糰，炸至表面金黃硬身撈起瀝油上碟。</p><p>純米酒煮大閘蟹</p><p>00hr30min<br>製作難度：★★★★☆<br>份量：2人<br><br>大閘蟹用日式清酒煮，可減輕蟹的寒凉，食落別有一番風味。</p><p>材料
</p><p>大閘蟹2隻、日本清酒250毫升、大葉4片（2片裝飾）、蒜頭（切片）2粒、牛油5克、醬油1茶匙<br><br>出汁料：昆布5克、木魚花10克、水250毫升
</p><p>做法</p><p>1.凍水放昆布，開大火煮約3分鐘至滾起，將昆布撈起，下木魚花，收細火，待木魚花滾起即隔渣倒出上湯成出汁。<br><br>2.將蟹放入鑊，下酒略浸一會，反轉蟹身，加出汁、蒜片，蓋上蓋開大火煮滾，收中火煮5分鐘，放一片大葉於蟹上，下牛油、醬油再煮3分鐘。<br><br>3.將蟹上碟，剪去水草，淋上出汁料，加上兩片大葉裝飾，即成。
</p><p>大閘蟹關東風雜煮
</p><p>01hr00min<br>製作難度：★★★☆☆<br>份量：2人<br><br>日本年糕Mochi與日文「擁有」的意思一樣，所以日本人過年食年糕有「年年有餘」之意，除燒外材料豐富的雜煮，亦是過元旦的食法，加入大閘蟹來煮更鮮甜。
</p><p>材料</p><p>大閘蟹2隻、雞扒（切塊）200克、娃娃菜（切段）1棵、白蘿蔔厚件150克、鮮冬菇4隻、甘笋片25克、日本年糕4件、鳴門卷片/三葉芹碎各20克、柚子皮碎1茶匙　<br><br>醃料：清酒/醬油/味醂各1茶匙　<br><br>湯汁：清酒/醬油各2湯匙、鹽1茶匙、味醂2茶匙、雞湯/水各400毫升
</p><p>做法</p><p>1.雞肉下醃料拌勻醃15分鐘備用。<br><br>2.砂鍋下雞湯、水、鹽，放白蘿蔔，加蓋開大火煮15分鐘後，下甘笋煮5分鐘。<br><br>3.加入娃娃菜再煮5分鐘，放入反轉大閘蟹，加蓋煮8分鐘，取出蟹，一開二。<br><br>4.再下雞肉、冬菇、年糕煮5分鐘，放味醂、清酒、醬油煮勻。將湯料上碗，放上已斬開的大閘蟹、鳴門卷、三葉芹，最後撒上柚子皮碎即成。<br></p></body></html>