<html><header><meta charset="utf-8"><title>中環在線：李寧廣告玩食字網上熱播 - 李華華</title></header><body><h1>中環在線：李寧廣告玩食字網上熱播 - 李華華</h1><p>早排李寧搵「寶島咪神」林志玲做運動衫代言人，市場唔係幾睇好，但係噚日睇過李寧新一輯波鞋廣告，華華即刻要畀番個「讚」佢！<br>話說佢哋拍咗輯廣告（圖），扮演海關人員嘅GerryBednob同DonnellRawlings，對一個運F2型號防水籃球鞋入境嘅後生仔有懷疑，於是盤問個後生仔呢雙鞋係咩嚟，個後生仔答「LiNing」，佢哋聽到「Leaning」。「leaningtowards」喺英文解傾向於、好想做一啲事嘅意思。於是Gerry就大聲回應：「I'mLiNingtowardskickingyoura...」條廣告片喺Youtube已經播過3萬次，喺優酷仲勁，有26萬次，想笑，就自己上網睇喇！<br><br>李華華<br>mailto:LiWaWa@AppleDaily.com</p></body></html>