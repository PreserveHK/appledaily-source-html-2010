<html><header><meta charset="utf-8"><title>音魂：化妝盒喇叭夠Lady</title></header><body><h1>音魂：化妝盒喇叭夠Lady</h1><p>搭iPhone嘅迷你音響都唔少，但講到出位，o架仔呢款AT-SPF30極過癮！輕巧機身僅重105g，六款顏色，睇落成個寶石化妝盒，女性一定鍾意。揭起個蓋就識播歌，雖功率只得600mW，但每次換電，就可連續播放33小時，真係估佢唔到咁長氣。<br><br>http://www.audio-technica.co.jp/</p><p>揭開機蓋先見到喇叭，平日十足一件首飾。</p></body></html>