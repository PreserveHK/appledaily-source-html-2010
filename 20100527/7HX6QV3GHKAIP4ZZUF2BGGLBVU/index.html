<html><header><meta charset="utf-8"><title>每秒攝錄240格　慢鏡拋樽</title></header><body><h1>每秒攝錄240格　慢鏡拋樽</h1><p>慢動作鏡頭見唔少，拎起部DC自己拍有無難度呢？CanonIXUS300HS就幫大家發個平民導演夢，佢唔止係1,000萬像素DC，仲提供高清拍片，同每秒240格超慢鏡攝錄！試影一段花式拋樽，動作極流暢，慢慢睇、StepbyStep，隨時俾你偷師學識埋！<br><br>記者：陳國輝<br>攝影：王文忠</p><p>慢鏡超順　惜解像度低</p><p>DV機生存空間係咪受到威脅？咁就不得而知！但係DC界早已把攝錄功能一步又一步咁提升！繼呢期大熱SonyNEX系列後，Canon300HS亦玩上高清拍片，雖未達FullHD1080p級數，但亦支援720p規格，放落40"LCDTV上觀賞，肯定勝任有餘。更要讚係佢個超慢鏡攝錄效果，能以每秒240格高速拍攝，例如花式拋樽、跳水動作等，效果都非常滿意。但講番轉頭，同類分唇於DC界並非首見，而且要留意300HS只能以320×240解像度下拍攝超慢鏡，亦即係話，用手機睇好喇！</p><p>大光圈新系統拍夜景</p><p>有時拎住部DC仔出街，就唔諗住帶燈又帶腳架咁麻煩，但遇着要影夜景又點算呢？一般相機都內置光學防手震同埋高ISO功能，但咁都未必夠，好似300HS佢再加多兩項新招，其中之一係加大光圈值，以機仔具備f/2.0來講，吸光效果已經好唔錯；同時，佢仲係Canon第一部內置HS系統嘅DC，簡單啲講，呢樣嘢提供咗降低訊噪功能，即使晚上走去影維港景色，都唔拍黑位或暗角會出現一堆二堆嘅雜訊，最啱隨時想影Snap的夜拍友。
</p><p>BodySnap</p><p>Profile</p><p>鏡頭：1,000萬像素CMOS<br>光圈：f/2.0<br>變焦：3.8x<br>屏幕：3"（16:9）<br>拍片：720p高清格式、每秒240格超慢鏡<br>儲存：SDXC、SD<br>體積：100×54.1×23.6mm<br>重量：150g<br>顏色：黑、白、紅、銀<br><br>Canon（31912333）</p></body></html>