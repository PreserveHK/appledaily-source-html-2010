<html><header><meta charset="utf-8"><title>馮仁昭四圍超：楊紫瓊倡戴頭盔被寸 - 馮仁昭</title></header><body><h1>馮仁昭四圍超：楊紫瓊倡戴頭盔被寸 - 馮仁昭</h1><p>楊紫瓊噚日去咗馬尼拉，參加交通安全活動，提醒當地人揸電單車時記得戴頭盔，現場仲有成班小朋友圍住佢，要求索取簽名。楊紫瓊今趟宣揚道路安全訊息，點知竟然俾班網友寸，話佢當年拍占士邦電影嘅時候，飛電單車都冇戴頭盔喎！另外，楊紫瓊已落實為夢工場動畫《功夫熊貓2》（KungFuPanda：TheKaboomofDoom）配音。</p></body></html>