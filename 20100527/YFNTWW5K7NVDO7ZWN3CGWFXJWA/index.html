<html><header><meta charset="utf-8"><title>食果仁兩個月　減5公斤</title></header><body><h1>食果仁兩個月　減5公斤</h1><p>噚日講完飲自製消脂羅宋湯可瘦身，今日就介紹一個更方便的減肥法──食果仁。我之前睇過一本營養書，作者話：據一項資料顯示，果仁相比乳酪同餅乾等低脂小食更能充飢，1安士果仁就已經足夠解決肚餓，仲可以防止晚飯時有衝動進食。於是我就開始根據本營養書，試食果仁減肥，但當然會繼續食正餐啦。方法係將正餐份量減半，以清淡為主，肚餓時就食3至5粒果仁，再餓可以再食多啲，但每次唔好食超過10粒。果仁喺超市或零食店買到嘅就已經OK，亦可買雜錦果仁。我之前都聽過人講，食果仁可以令女性身體有更好曲線，尤其係肥胖集中喺大腿，日日咁食，維持大約兩個月後，我發現體重減咗5公斤，但朋友話我減得未夠，真係激死！於是令我決心繼續追求其他減得更有效嘅方法！</p><p>Menu<br>果仁減肥方法</p><p>‧每日正餐份量減半，以清淡為主<br>‧正餐後感肚餓可以食果仁，每次不多於10粒</p><p>AngelaFatty：天生葫蘆身形，體重最高峯達200磅，曾以不同減肥法減去90磅，累積唔少減肥心得。</p></body></html>