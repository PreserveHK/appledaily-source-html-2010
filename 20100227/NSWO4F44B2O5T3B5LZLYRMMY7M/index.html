<html><header><meta charset="utf-8"><title>馮仁昭四圍超：林嘉欣做宅女冇人吼 - 馮仁昭</title></header><body><h1>馮仁昭四圍超：林嘉欣做宅女冇人吼 - 馮仁昭</h1><p>林嘉欣噚日去咗北角出席一活動時示範整湯圓，佢話以前都試過整愛心飯盒畀男朋友，不過就係第一次整湯圓。嘉欣話元宵佳節唔會去慶祝，因為佢啱啱喺加拿大同屋企人過新年，家仲有時差，成日都想瞓覺，同埋佢又成日都匿喺屋企，自然就冇追求者啦。嘉欣仲話由於家姐都未結婚，所以家人都冇催佢結婚。</p></body></html>