<html><header><meta charset="utf-8"><title>香港寬頻全頻道被轟取巧</title></header><body><h1>香港寬頻全頻道被轟取巧</h1><p>香港寬頻客戶潘先生原本使用一個218元的月費計劃，包括上網、家居電話及收費電視『全頻道』服務。去年底他參加99元寬頻上網顧客推薦計劃，新合約於本年1月1日生效，免費使用上網服務，另付49元月費，訂購家居電話及收費電視「全頻道」服務。</p><p>「係人都知係所有嘅意思」</p><p>「以前冇留意『全頻道』包咩台，轉計劃後誤會有啲台冇咗，熱線職員解釋我嘅新舊合約『全頻道』計劃都係一樣，佢特別強調『全頻道』唔係全部台嘅意思，有啲台唔包要額外畀錢。」他批評計劃所用的「全」字容易令人誤解，「改呢個名好有問題，『全』字係人都知係所有嘅意思。」<br>香港寬頻回覆，潘先生的新舊合約附帶的「全頻道」計劃內容並無不同；計劃有88條頻道，包括Animax、AXN、劇集台及電影台等，但不包括Dicovery、Disney、Funspot、LuxeTVHD、MGM電影頻道、TheFilipino及7條成人頻道，須額外訂購。<br>檔案編號：0129001<br><br>社會服務<br>◆報料熱線︰29290000<br>◆社會服務熱線︰29908288<br>◆蘋果日報慈善基金︰29908688<br>◆電郵︰mailto:sservice@appledaily.com<br>◆傳真︰37112468<br>◆網上捐款︰ http://charity.appledaily.com.hk/donate <br>◆各類表格︰ http://charity.appledaily.com.hk/forms <br>匿名投訴恕不處理。一經投訴，本報保留刊登權利。</p></body></html>