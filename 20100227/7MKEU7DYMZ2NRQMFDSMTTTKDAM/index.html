<html><header><meta charset="utf-8"><title>隔牆有耳：岳少兒子加入太子黨 - 李八方</title></header><body><h1>隔牆有耳：岳少兒子加入太子黨 - 李八方</h1><p>繼中央政策組之後，「特區太子黨」又多一個俱樂部，政府噚日公佈大珠三角商務委員會新成員名單，22個新成員當中，根正苗紅者固然係主流，富豪第二代都不在少數，包括岳少兒子林孝賢。洋名Lester嘅林孝賢，不停與明星、o靚模傳緋聞，經常睇娛樂版嘅人，對佢應該不陌生，做政府公職相信係處男下海。<br>其他「太子黨」新貴包括范駿華、黃永光、劉鳴煒，佢哋幾個近年開始活躍政界，不時獲政府委任公職，而前特首董建華兒子董立新，今次都榜上有名。為免俾人話只益自己友，政府都委任咗民主黨副主席單仲偕加入做點綴。<br>政府聲言重視80後聲音，今次都有預一份畀80後，匯賢智庫兼南區區議員陳岳鵬係人辦。今年退休嘅中大校長劉遵義亦係新成員。新委員任期下月1日開始，任期兩年，主席馮國經都續任兩年。</p><p>大珠三角商務委員會部份新成員</p><p>姓名：林孝賢<br>背景：麗新集團執行董事、林建岳兒子<br><br>姓名：范駿華<br>背景：人大常委范徐麗泰兒子<br><br>姓名：黃永光<br>背景：信置主席黃志祥兒子<br><br>姓名：董立新<br>背景：前特首董建華兒子<br><br>姓名：劉鳴煒<br>背景：華置主席劉鑾雄兒子<br><br>姓名：單仲偕<br>背景：民主黨副主席<br><br>姓名：陳岳鵬<br>背景：匯賢智庫創會成員、南區區議員<br><br>資料來源：《蘋果》資料室</p></body></html>