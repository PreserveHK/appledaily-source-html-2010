<html><header><meta charset="utf-8"><title>「幾好喎！我都唔介意」周秀娜樂被富商包 - 馮仁昭</title></header><body><h1>「幾好喎！我都唔介意」<br>周秀娜樂被富商包 - 馮仁昭</h1><p>周秀娜（Chrissie）噚日帶住新8模Hidy、Suki、Vibeke、Betrys、Rika、Mia、Jeana、Hazel喺銅鑼灣行內衣騷，Chrissie果然有大師姐風範，做壓軸嘉賓兼只係着住件pushupbra加條牛仔短褲行出場擺幾個甫士就收工，但8模着完內衣又騷seethrough睡衣換足4套衫兼跳晒舞，都係收6位數字酬金，仲要8個人分，真係同人唔同命。</p><p>胸口紅咗撻撻</p><p>Hidy着嗰件seethrough睡衣入面仲着咗條T-back底褲，相比之下Chrissie錫身好多，點知佢話：「個客要求我咁着，我都有着底褲，只係大家睇唔到。」唔知Chrissie男友鍾意佢着乜款嘅內衣，定係乜都唔着最好呢？Chrissie話：「點可能唔着呀，我着乜佢都鍾意。」講講吓見到佢個胸口紅咗一撻撻，Chrissie就抵死咁講：「做運動多操勞得滯。」嘩！個胸做乜運動？Chrissie：「做gym囉！」<br>人紅是非多，有雜誌報道話有富商出百萬包起Chrissie本寫真嘅宣傳費，Chrissie聽到就話：「幾好喎！我都唔介意，不過都冇呢回事，話有富商都講咗好耐，都冇出現過，真係出現先算啦！」另外，8模就抬舉師姐Chrissie係全場最性感嘅一個喎。</p></body></html>