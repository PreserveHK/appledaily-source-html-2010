<html><header><meta charset="utf-8"><title>消費blog：msi影音遊戲筆電王抵港</title></header><body><h1>消費blog：msi影音遊戲筆電王抵港</h1><p>家啲notebook越出越癲，一係鬥平，一係鬥高階。好似台灣筆電品牌微星msi啱啱推出咗一部全新旗艦級筆電GT660，聲稱係「影音遊戲機王」。<br>坊間唔少高階notebook，畫質都做到好靚，但一聽就知係電腦聲。漢科產品經理Raymond話，針對呢嗰高階機缺點，msi搵咗專門出產Hi-end音響嘅丹麥品牌Dynaudio，打造呢部2.1聲道（左右聲道加重低音喇叭）嘅GT660，走自然原音風格。</p><p>全球獨有12GB記憶體</p><p>Raymond話，靚聲要靚畫面配合，部機採用i7四核處理器，啟動Turbo掣仲可以提升效能16%；配備解像度1366×768嘅16吋芒，支援720p高清畫面，「全球獨有嘅12GB記憶體，處理3D遊戲畫面流暢冇難度」。其他配件各500GB硬碟、藍光機、高清webcam、USB3.0連接埠等。<br>小妹即場試玩3D賽車遊戲，畫面冇窒格，就算係跑車啲輪胎泥迹都睇得好清晰，真實感好強，講到音效聲底好厚，環迴立體聲盡現，好似睇緊家庭影院組合。但係講到價錢絕對唔平，開價$17,998。<br><br>電郵：mailto:shoppingjing@appledaily.com</p></body></html>