<html><header><meta charset="utf-8"><title>張文慈收足錢助ATV</title></header><body><h1>張文慈收足錢助ATV</h1><p>張文慈、陳啟泰昨日在中環為亞視劇集《法網群英》拍攝宣傳片，此劇乃鄧特希於08年為亞視包拍，但當時卻發生欠薪風波，更有演員和幕後工作人員報警求助。陳啟泰和張文慈就表示收足酬金，陳啟泰說：「我係每集計，原先簽咗30集，最後拍多咗5集，爆騷仲收多幾萬㖭。」張文慈則說：「當時我仲係亞視合約藝員，所以一早收晒錢，有人將爛尾收唔到尾數入埋亞視數，對亞視好唔公平。」</p><p>陳啟泰義務宣傳</p><p>為劇集拍宣傳片則屬義務性質，陳啟泰說：「我已經冇約，基本上可以唔拍宣傳片，不過都係為部劇好，冇所謂啦！有好多演員都答應做宣傳，只係得蘇永康同無綫有約，萬綺雯放假去泰國一個月做唔到宣傳。」<br>採訪、攝影：魯萍</p></body></html>