<html><header><meta charset="utf-8"><title>隔牆有耳：梁振英網誌無聲大反擊 - 李八方</title></header><body><h1>隔牆有耳：梁振英網誌無聲大反擊 - 李八方</h1><p>疑似下任特首候選人梁振英頻頻同政府唱反調，所為何事大家心知肚明，連人大常委范太都睇唔過眼，開聲指咁做太不該。公民黨陳淑莊噚日在答問大會上，質問煲呔係咪約束行會成員不力，梁振英港人自講，令人懷疑所謂集體負責制已經名存實亡，特首淪為「跛腳鴨」。<br>煲呔斷無可能自認係跛腳鴨，死撐行會操作良好，佢唔認為有甚麼問題，至於政府正就資助市民置業進行諮詢，佢話任何一個香港個人，包括梁召集人，都可以發表意見，但如果政府已拍板，就要收口。忽然獲得平反，梁振英急不及待喺自己個blog轉載呢段即時新聞，無聲反擊外界批評，可見佢對俾人插十分緊張。</p></body></html>