<html><header><meta charset="utf-8"><title>愛已昇華幸無第三者廖安麗撐夫出家「我好幸福」</title></header><body><h1>愛已昇華幸無第三者<br>廖安麗撐夫出家「我好幸福」</h1><p>廖安麗昨日為第三度公演舞台劇《寒江釣雪》宣傳，她首度現身談及丈夫葉青霖正式出家及澄清因經濟問題賣樓的事，廖安麗全程表現鎮定，強調自己好幸福，從無不開心，她說：「霖師（葉青霖）唔係做壞事，唔係有第二個女人，又唔係犯法。」</p><p>剛從澳洲返港的廖安麗（Annie），隨即投入舞台劇工作，昨日她跟《寒江釣雪》一班演員在觀塘會見傳媒。一頭灰髮的Annie明顯悉心打扮，面上掛着可掬笑容，似是叫大家不要擔心她，Annie也不停對大家說：「我覺得我好幸福！」<br>舞台劇《寒江釣雪》中的唐雪卿同樣跟丈夫離異，Annie說：「唐雪卿係幾慘，佢老公唔愛佢又有第二個，所以我覺得自己好幸福，同霖師相愛過，家同佢嘅感情昇華，更多溝通同了解，我哋每日都會通email，因為佛堂唔方便通電話，好似個女發燒我都會話畀佢知，佢都會即刻覆。」</p><p>「係好光榮嘅事」</p><p>Annie坦承葉青霖選擇出家她有點不捨，她說：「就算係個女出國都會唔捨得，係人之常情，不過我從來冇唔開心過，霖師唔係做壞事，唔係有第二個女人，又唔係犯法，只係將屋企小愛變大愛，呢件係好光榮同神聖嘅事。」Annie已皈依佛法，但她需要時間接受，她說：「佢想出家係十幾年嘅事，記得佢97年試過短期出家，返來之後話好掛住出家嘅日子，嗰時我仲呃自己，出家唔會咁容易，唔係剃個頭，仲要睇慧根同誠意，所以家我好尊敬佢，兩個女都好支持佢。」</p><p>賣樓只為方便</p><p>對於有報道指廖安麗的經濟出現問題，她否認說：「冇，以前嗰度交通唔方便，又啱價賣，就租間近屋企人嘅單位住，我又唔識煮飯，可以黐屋企飯食。早喺一年前霖師已經鋪排好所有嘢，佢好叻，所有嘢都係適當時候安排好晒！」Annie表示經濟沒有問題，舞台劇完成會繼續她的義工生活，幫助有需要的人。<br>採訪、攝影：楊潔雯</p></body></html>