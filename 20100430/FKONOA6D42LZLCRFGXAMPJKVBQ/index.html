<html><header><meta charset="utf-8"><title>隔牆有耳：網民為商台節目「正名」 - 李八方</title></header><body><h1>隔牆有耳：網民為商台節目「正名」 - 李八方</h1><p>商台同民建聯合作製作節目，被形容係「魔鬼交易」，唔少多年擁躉同網民都非常氣憤，質疑政黨用金錢霸佔大氣電波為市民政治洗腦，博客林忌直斥商台愧對林彬，在網上發起「救救商業電台．民建聯節目名創作大賽」，呼籲網民發揮創意為商台節目「正名」。<br>林忌商台節目名惡搞一大餐，《在晴朗的楊光下出發》對六七暴動鬥委會核心（楊光為鬥委會主任、暴動總舵主）致敬，相信民建聯好buy，多多錢都捨得拎出嚟贊助節目；《投共講智慧》充滿教育意義，對香港新一代裨益甚大，北京要港人治港，唔有智慧地投共，何來治港人才？至於民建聯贊助個節目名叫《十八仝人愛落區》，其實欲蓋彌彰，一於叫做《一切從土共開始》啦！</p><p>林忌建議商台節目名稱</p><p>‧在晴朗的楊光下出發<br>‧共股初開<br>‧狗狗狗齊來做走狗<br>‧賣港交叉盤<br>‧投共講智慧<br>‧楊光明頂<br>‧一切從土共開始</p></body></html>