<html><header><meta charset="utf-8"><title>老公搜秘方變食肉獸子淇飲鹼水夫妻力谷生仔</title></header><body><h1>老公搜秘方變食肉獸<br>子淇飲鹼水夫妻力谷生仔</h1><p>近日盛傳第三度懷孕的千億新抱徐子淇，昨晚珠光寶氣現身珠寶活動。她特別穿上腰間綴以透視薄紗的晚裝闢謠，她強調未再有BB，但近日她已開始喝含鹼性的水配合，希望下胎可順利為李家添個男丁。</p><p>現年27歲的徐子淇已是兩女之母，她昨晚7時多現身中環四季酒店，出席名牌卡地亞晚宴，戴上總值2,300萬元的鑽飾亮相。子淇近日被傳再度有孕，故大家的焦點都落在她的肚皮上，現場所見，她的腹部平坦。恨仔的子淇穿上透視腰肢的低胸晚裝現身，並向記者否認懷孕，但她承認正在做準備，希望下胎可以為丈夫李家誠添男丁。</p><p>「老公會配合」</p><p>子淇表示暫未有孕，但當傳出懷孕消息後，卻收到各方致電恭喜，她說：「醫生話未夠一年唔好有住，但都差唔多時間，老公家喺度，佢收集咗一叠生仔秘方資料，我都會一次過試晒，老公會配合。」<br>問子淇又會吃甚麼配合？她說：「要配合酸鹼度，我已經飲緊一啲含鹼性嘅水同寶礦力，老公要食多啲肉。」問其老公李家誠可有操弗身體和補身嗎？子淇說：「生BB係自然嘅事，要順天意，家有兩個女，我都想生仔。唔係好大壓力，我哋會生好多BB，唔得咪下次再生，醫生話剖腹可以生5次。」她雖恨仔，但不打算採用控制性別的人工授孕科技，也不會改名轉生仔運。<br>對於梁洛施再度為男友李澤楷懷男嬰，育有兩女的子淇謂並沒因此感到壓力，她輕鬆說：「好多人都生好多仔，兩個女都令我好開心，我鍾意大家庭。」<br>子淇的二女即將1歲生日，一家人準備出埠旅行慶祝，她說：「有一次我鬧姐姐，佢話好驚我，家唔使我抱，佢話自己唔係baby，係biggirl。」</p><p>超瓊否認緋聞</p><p>此外，同場的何超瓊否認跟商台高層俞琤的緋聞，她說：「一齊食飯好普通，我唔係十八同廿二，留少少私人空間畀我，我唔會因為咁少見朋友。」<br>採訪：顏英儀<br>攝影：林德雄</p></body></html>