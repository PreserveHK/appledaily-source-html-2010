<html><header><meta charset="utf-8"><title>籃FUN籃解：快艇靠格芬破宿命</title></header><body><h1>籃FUN籃解：快艇靠格芬破宿命</h1><p>新秀比歷克格芬（圖）今季憑勁爆入樽走紅，仲贏得11月西岸最佳新秀獎項，之不過講到最威水嘅，就係佢周三轟入31分及13個籃板，領導聯盟戰績最爛嘅快艇揚威，主場以90:85贏聯盟「1哥」馬刺，終止球隊鬥馬刺連續18場全輸嘅恥辱，仲要打破馬刺今季8場作客不敗身，認真巴閉！</p></body></html>