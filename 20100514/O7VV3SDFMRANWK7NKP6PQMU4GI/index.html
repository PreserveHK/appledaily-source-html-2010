<html><header><meta charset="utf-8"><title>活樂遊2：烏節路品味再發育　跟連記入雞飯</title></header><body><h1>活樂遊2：烏節路品味再發育　跟連記入雞飯</h1><p>「新加坡牌子？係咪賣馬來沙龍？」是時候挪開偏見，新加坡的品味再發育早已蔓延至時裝界，你早已行到厭的烏節路，以為商場個個倒模ABC連鎖店？其實禾稈冚珍珠。看似歐洲出品的店舖，背後大都是本地設計師在發功，並一早引起時裝買手注意，連卡佛、Bloomingdales都唔聲唔聲將好物收歸其中。</p><p>海南雞配雜果賓治</p><p>自稱做國際品牌，實質在新加坡出世、美國發揚光大的alldressedup已有5年歷史。每年紐約和巴黎時裝周的天橋上都見其蹤影，BlackEyedPeas主音Fergie都以身作則支持，而我們的名店連卡佛時裝buyer亦一早睇中入貨。<br>星洲夏天熱辣辣，春夏新裝當然以colourful掛帥，紅橙黃藍色字行頭，accessories亦以彩色矽膠配皮革，手袋頸鏈似足雜果賓治。今季signaturepiece則找來印度裔藝術家KetnaPatel操刀，將星洲特色招牌拼湊成出可穿的風景，其中當然唔少得最出名的海南雞飯！她將Bollywood慣用的橙、朱砂紅、檸檬黃再造在女人味十足的短裙和雪紡披肩上，炮製出最清凉的海南雞飯。或許是時候提醒大家，I'mfromSingaporeandI'mchic。</p><p>(d)alldressedup<br>02-37ParagonShoppingCentre,290OrchardRd</p><p>Transformer上身11變</p><p>講玩gimmick玩function，AmericanApparel的招牌circlescarf一條布可以圍出十幾個着法，由頸巾變做連身裙。兩年前才開創自己label的設計師DesmondYang的戲法更誇張。細個玩Transformer玩上腦的他，設計也追求越變越神奇，「Triplex」一條裙可以做背囊，攤開反轉可以做「圍裙」，笠上身又變背心裙，真係入得廚房出得廳堂，官方話有11個look，玩嘢之士大可變出20多個穿法，千幾蚊一條裙除開一個look唔使一嚿水，抵玩！會唔會想日日着同一條裙又是另一回事。獲獎無數的Desmond話衣服的壽命延長，亦算環保的一種，複雜設計更能抗老翻，「他可偷走我的設計，但偷不走我的腦袋！」是以他的collection以多變應萬變，牛仔褲可變牛仔恤，長褸可變one-piece，或許最啱經常出trip的旅人。</p><p>(e)AbyzzbyDesmondYang<br>OrchardCentral,181OrchardRd</p><p>BagsforMen<br>星版Porter型男袋</p><p>朋友抱怨男人袋難尋，不想將monogram孭上身，又不想再用porter。Projectshop的設計師也是這樣想，他們一個來自英倫一個來自新加坡，用waxedcotton和真皮做出稱心如意的workbag，耐看又襟用，男人心事真係男人才知。睇舖名Projectshop無印象，牌子propertyof……卻越諗越面善……原來曾在紐約百貨Bloomingdales及很多網上selectshop見過，一直以為是英國品牌，原來是新加坡出品！失敬失敬！睇相不見特別之處，那質感真的要親眼看才感受到，洗水皮革vintage感重，質地經得起時間洗禮。題外話，附設的P.S.Cafe好似很受歡迎，經常滿座。</p><p>(f)Projectshop<br>L3,ParagonShoppingCentre,290OrchardRd</p><p>$898住兩層高Studio</p><p>FashionWeek乜都要型字行先，設計師和傳媒下榻的酒店當然要hip。3月剛開幕的StudioM，設計minimal，房間細細但一開兩層，將睡房和工作間分開，在有限空間內營造家的感覺，最鍾意就係那個屋企永遠都無可能有（除非身家千萬）的兩層高落地玻璃窗，瞓喺床上嘆住冷氣就可以曬太陽。走出酒店便是RobinsonQuay，食飯飲嘢很方便。房租優惠價$898起。</p><p>StudioMHotel<br>網址： http://www.studiomhotel.com </p><p>TravelMemo</p><p>BNO或特區護照，免簽證可停留3個月。新加坡領事館：25272212</p><p>新加坡航空來回新加坡機票$2,741起。新加坡航空：25202233<br><br>1新加坡元約兌5.62港元（文中價錢已折算港元）<br><br>220V，三扁腳插座<br><br>新加坡下周天晴27℃-34℃</p></body></html>