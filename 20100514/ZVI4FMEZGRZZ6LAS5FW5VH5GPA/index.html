<html><header><meta charset="utf-8"><title>頭轆變四驅　TTCoupe貼地入彎</title></header><body><h1>頭轆變四驅　TTCoupe貼地入彎</h1><p>玲瓏浮凸的體形，流線身材，水汪汪的眼睛，靚女有齊咁嘅條件，梗引死人，更何況係跑車？不過有時跑車要求仲更加要高啲，除咗外形省鏡，內涵都唔少得，好似AudiTTCoupe2.0，講外形，去到邊度都冧得死人，不過仲未夠，加埋quattro，咁至係完美化身。<br><br>記者：趙慧敏<br>攝影：伍慶泉<br>Model：Ceci@PureModels</p><p>火氣猛有作戰氣氛</p><p>轉咗款無幾耐嘅TT，魅力有增無減，大家睇吓每逢周末晚上，有幾多架TT穿梭蘭桂坊及蘇豪一帶，就知道佢幾受歡迎。不過有時人無完美，車，喺呢個科技日日進步嘅時代，要做到完美，梗要賣力啲。何況以Audi技術同實力，要將車款升呢，絕對唔係件難事。現時TT系列中，除了3.2頂級版及TTS擁有quattro恒時四驅系統，今次就連小師弟TTCoupe2.0都配搭埋quattro，令整個車系更加統一。<br>改造後TT沿用渦輪增壓引擎，6前速Stronic雙離合器半自動波箱，配上奧迪鋁合金車架（AudiSpaceFrame）及FSI燃油直噴技術，減低耗油之餘亦能發揮更強動力，輸出馬力達200匹，由0至100km/h，只需6.2秒。至於TTCoupe2.0遇上quattro產生了甚麼火花，當然要坐上駕駛席才會知道；緊貼全身的真皮賽車座椅，令我領略到TT體貼的一面，好感即時倍增，加上厚實的軚環，甚有蓄勢待發嘅作戰氣勢。</p><p>四輪咬地貼住入彎</p><p>沉醉在這股戰意，差點忘記今次要體驗的，是TT加料後的真正實力。既然經過換「骨」手術，植入Audi王牌quattro四驅系統，當然要選擇路窄多彎的西貢及清水灣一帶測試。老實講，TTCoupe2.0過往在彎路表現曾受質疑，但加上quattro後，彎位表現明顯大躍進，在四驅協助下，引擎動力按情況分佈於四個轆，令輪胎分別獲得所需動力，達到緊貼地面效果，入彎時車身傾側情況非常之輕微，猶如貼地飛馳，見彎過彎，更為得心應手。<br>令TT容易駕馭，除了多得quattro之外，還有配置了智能式磁浮懸掛系統，選擇Normal模式，避震表現明顯較溫柔，但當以Sport模式行駛，其硬朗一面即時表露無遺，加上雄渾的引擎聲，當堂令人腎上腺上升。在斯文及強悍間行走，難怪TT男女都揸得冧。</p><p>Profile</p><p>引擎：1,984cc直四Turbo<br>馬力：200bhp/5,100-6,000rpm<br>扭力：280Nm/1,800-5,000rpm<br>傳動：6前速Stronic+/-波箱<br>售價：$506,000<br>查詢：合迪汽車（25281862）</p></body></html>