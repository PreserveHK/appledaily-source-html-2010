<html><header><meta charset="utf-8"><title>窩輪搏擊：中遠洋破關吼20175 - 俊樺</title></header><body><h1>窩輪搏擊：中遠洋破關吼20175 - 俊樺</h1><p>花旗股市前晚再度炒上，幾個指數大致上已經上返「錯盤事件」之前嘅水平，股民嘅情緒轉番樂觀，Markettalk開始話炒經濟復蘇，經濟係咪真係好得番唔係最緊要，最緊要係股市短線有推高嘅藉口。<br>花旗股市升，A股又造好，港股噚日推高209點，報收20422，如果A股升勢持續，恒指今日有機試250日線。<br>中遠洋C輪20175：中遠太平洋（1199）昨收10.18元，升4.6%。升破10日線，成交大增，有力推向11元，破位睇11.6元，可以諗吓隻C輪20175，隻輪現價11.9仙，2010年11月4日到期，行使價11.99元，溢價29.47%，引伸波幅67.21%，槓桿率8.55倍（有效3.76倍），正股升上11.6元，20175睇18.8仙，正股跌穿9.5元就沽咗隻輪。<br>俊樺</p></body></html>