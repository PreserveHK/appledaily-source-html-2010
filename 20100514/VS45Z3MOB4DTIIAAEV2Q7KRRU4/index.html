<html><header><meta charset="utf-8"><title>商天娥自爆霸道得個樣「識我嘅人就會知」</title></header><body><h1>商天娥自爆霸道得個樣<br>「識我嘅人就會知」</h1><p>拍劇多年的商天娥於無綫劇集《掌上明珠》中，演強悍潑辣的女人維妙維肖，娥姐坦言因其樣貌生得過於霸氣，兼且屢傳與女拍檔不和的負面新聞，予人一種難以親近的感覺，所以要澄清一下。感性的娥姐自言重視愛情親情多於獎項名利，所以從不為爭台慶獎及排位而煩惱，可見10月做新娘的娥姐，已找到了人生的終極目標。</p><p>近日無綫播出劇集《掌上明珠》收視及口碑均不俗，當中由商天娥扮演的朱碧雲，更因掌管朱家業務令娥姐於觀眾心目中留下深刻印象，加上她又知祥興（林保怡）對二妹碧霞（宣萱）有好感，但碧霞竟哭着向碧雲求助，說另有意中人不肯嫁祥興。碧雲為了妹妹及家業，寧願犧牲自己嫁予祥興，更令她惹人憐愛，而其後兩姊妹更因家產及男人而反目，幕幕故事令娥姐可盡情發揮演技，吸引觀眾。</p><p>「獎項冇乜所謂！」</p><p>對於近年不少劇集以「爭」為題材吸引觀眾，娥姐說：「呢啲係人性嘅反面教材，當你爭得多嘅時候就會想過番啲平淡嘅生活。」娥姐坦言入行多年從未有想過爭任何名利，她說：「總之做好自己本份，有啲嘢係你嘅就係你嘅，唔需要爭。」至於每年無綫台慶頒獎禮上的男女主角獎，更是一眾藝人的爭奪目標，娥姐表示從未有為爭獎一事而煩惱過，她說：「獎項呢啲冇乜嘢所謂！」<br>娥姐表示當初接到劇本後，完全沒有為自己的角色而做準備，她說：「自己根本唔需要做乜嘢準備，因為自己一直都要保持住每日學習嘅心態去面對，根本已經每日都裝備緊自己，每日都要有料出嚟畀人睇，如果唔係會同時代脫節。」對於劇中的角色，娥姐直言跟自己性格上有點相似之處，因為兩者均十分感性，她說：「以前細個會更加感性，會同一般年輕人一樣，戀愛大過天，家人成熟咗，昇華咗，知道可以分好多部份，仲有親情同友情，會分配得平均啲。」</p><p>負面新聞當宣傳</p><p>娥姐向來予人的感覺十分強悍及霸道，令人有點不敢親近，而多年來拍劇時更曾傳出與其他女主角不和，娥姐表示自己一定要澄清，她說：「我只係個樣生得比較有霸氣，認識我嘅人就會知我嘅性格，外表係點唔重要，最重要係內心係真，有時話我同人不和，其實我都只當係為套劇宣傳，咁我又冇緋聞傳，就只可以傳呢啲負面新聞。」即將做10月新娘的娥姐表示婚禮已準備得七七八八，但家還未覺得緊張，一切十分平靜。<br>採訪：王崇穎　攝影：陳慧安</p></body></html>