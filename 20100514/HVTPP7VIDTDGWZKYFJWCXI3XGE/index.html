<html><header><meta charset="utf-8"><title>靚抄波子玩鋼磚　喪劈上網</title></header><body><h1>靚抄波子玩鋼磚　喪劈上網</h1><p>呢件金屬磚頭……唔係，呢部手機，外形睇十足早前部PorscheP'9522喎！尤其髮絲紋金屬包邊嗰種高貴美，摸上手真係幾有質感；當時Porsche出價過萬，唔係人人買得起，今次LG將佢平民化，並進化成3.5G及加強上網分唇，唔使三千蚊就拎得走。<br><br>記者：陳國輝<br>攝影：梁細權</p><p>五版Facebook專頁</p><p>機身玩鋁合金大包圍！你以為佢好重？實情只得99g，輕到你唔信！有人話P'9522邊位鋒利勁手，會唔會傾電話傾到出血就未知；但GD880嘅Cutting位有明顯磨滑過，除咗正面同背脊用番防跣手塑膠物料，整體拎上手幾舒服！<br>三千蚊價位，定位同P'9522當然分別好大！特別一提係針對班後生仔，例如內置升級版S-Class，俾你一開機就可隨時上Twitter、睇天氣；更過癮係，佢特設五版Facebook專頁，Click一下就可以輸入訊息，睇Contact、寫電郵等，如果你要經常Update，肯定好啱你！</p><p>新Phantom無拖慢</p><p>3.5G上網幾乎係指定動作，機身仲內置新版Phantom瀏覽器，唔識佢唔緊要，最重要係佢可同時開啟十個網頁；即係話你既可睇即時新聞，又可上YouTube、Check電郵、玩Facebook……佢仲支援Multi-Tasking，想用佢嚟砌低iPhone？咪諗得太理想；小記試用過，就算開齊十個Website，轉頁速度同流暢性都無拖慢，但上、下載傳輸速度又並非想像般咁快，加上屏幕得3.2"，感覺仍然係到喉唔到肺。</p><p>BodySnap！</p><p>Profile</p><p>制式：WCDMA/GSM四頻<br>體積：102×47.6×10.6mm<br>重量：約99g<br>屏幕：3.2"（WVGA）<br>通話時間：300分鐘<br>主要功能：500萬像素鏡頭、7.2Mbps數據傳輸、Wi-Fi、microSD<br>查詢：LG（35437777）</p></body></html>