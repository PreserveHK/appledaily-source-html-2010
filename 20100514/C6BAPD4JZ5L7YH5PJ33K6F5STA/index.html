<html><header><meta charset="utf-8"><title>傳娥姐宣萱不和林保怡：梗係有嗌交</title></header><body><h1>傳娥姐宣萱不和<br>林保怡：梗係有嗌交</h1><p>在無綫劇集《掌上明珠》中，兩姊妹朱碧雲（商天娥飾）和朱碧霞（宣萱飾）為家業為男人鬥得難分難解，戲內連場爭產固然鬥得精采，但戲外故事也不遑多讓。有傳娥姐和宣萱不和，林保怡不置可否，只謂一齣劇這麼多演員，中間難免有拗撬。</p><p>在無綫新劇《掌上明珠》中，林保怡周旋在兩姊妹之間，近來傳出商天娥和宣萱鬧不和，娥姐更被指難相處，林保怡日前在九龍塘接受訪問，力撐娥姐說：「佢只係個人性格太直，遇到啲唔鍾意嘅事，就會講晒出嚟，始終佢係我前輩，我好尊重佢講嘅嘢，有時佢講嘅嘢未必唔啱，不過未必人人聽得入耳。」</p><p>撐娥姐直腸直肚</p><p>問到保怡有否替娥姐不值？他說：「佢自己都要檢討吓，如果我好似佢平時講嘢咁直，我會選擇唔出聲，咪由得人哋死囉！我唔覺得咁做會對我有影響。」<br>保怡續說：「我自問EQ好高，高到好似高人，一組戲咁多演員，大家一齊出出入入，梗係會有嗌交，咁樣就激氣真係死得。呢個話題唔好再圍繞前輩，我哋講緊係《掌上明珠》。」</p><p>對收視感到樂觀</p><p>提到《掌上明珠》收視一般，保怡笑說：「梗係喇！何祥興（林保怡劇中角色）仲未真正行出嚟，啲收視梗係低啦！觀眾口味我一個人控制唔到，我希望下星期何祥興戲份多啲會扭轉局面。家收視對我嚟講冇晒感覺，雖然收視唔好，但係我知道呢套劇真係好多人講，又好多人睇。」<br>採訪：何慧斯　攝影：陳俊強<br>場地提供：Amaroni's．Little．Italy</p></body></html>