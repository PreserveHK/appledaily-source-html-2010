<html><header><meta charset="utf-8"><title>余迪偉、鄒凱光開騷鬥賤格</title></header><body><h1>余迪偉、鄒凱光開騷鬥賤格</h1><p>由商台DJ余迪偉與鄒凱光一齊做的棟篤騷「爆響口之唔出得街」，將於下月22至23日在香港理工大學賽馬會綜藝館舉行，兩人強調此騷18禁，即未滿18歲人士不得進場，到時會有人查身份證。</p><p>講埋粗口</p><p>鄒凱光說：「平時我哋兩個做節目講嘢都夠賤格，但其實喺咪後仲衰，仲好笑，我哋就係想將咪後嘅嘢講畀大家聽，會講埋粗口o架，但係當然唔係句句都係粗口，唔想有低俗感，講出嚟嘅嘢係唔會令人覺得尷尬。」<br>鄒凱光和余迪偉邀請了周秀娜、官恩娜與羅仲謙擔任嘉賓，余迪偉說：「佢哋都係玩得之人，唔玩得就唔請佢哋啦。」問到棟篤騷內容有幾「唔出得街」，他說：「唔係唔出得街，只係講一啲自己嘅經驗同大家分享吓，好似細個話要割包皮呢啲經歷，當然到時會有啲更爆o架啦！」<br>採訪、攝影：胡比</p></body></html>