<html><header><meta charset="utf-8"><title>「神會畀力量佢」Sammi祝志雲哥哥重生</title></header><body><h1>「神會畀力量佢」<br>Sammi祝志雲哥哥重生</h1><p>【澳門直擊】陳志雲正式被廉政公署起訴多項涉嫌觸犯貪污及串謀詐騙罪，跟陳志雲有相同信仰的鄭秀文（Sammi），表示會為她口中的志雲哥哥祈禱，並深信他必可跨過這個難關，希望大家可以給予他及剛在美國吸毒撞車的Rosemary一個重生機會。</p><p>大型舞台表演「水舞間」在澳門新濠天地水舞間劇院舉行貴賓首映禮，特別嘉賓鄭秀文、詹瑞文、張繼聰、樂易玲、杜麗莎等均盛裝赴會。獲邀主唱「水舞間」主題曲的鄭秀文悉心打扮，平胸deepＶ艷光四射，Sammi懷着興奮心情入場欣賞，她說：「上次我都係睇過綵排，所以今次好期待，呢個係一個國際級大製作，所以悉心打扮嚟，而且好榮幸可以唱到主題曲。」</p><p>讚堅強同EQ高</p><p>對於陳志雲被廉署正式起訴，Sammi表示不太擔心，並以志雲哥哥暱稱陳志雲，她說：「我真係唔知道，唔係好熟，不過通過佢自己信仰係可以畀到力量佢，我希望志雲哥哥冇事，而佢亦會因為呢件事同神嘅關係更close，因為佢可以喺沮喪嘅時候祈禱，我都係沮喪時祈禱幫自己，神會畀力量佢。」<br>雖然Sammi跟陳志雲不熟，但她印象深刻，她說：「印象中佢好堅強同EQ高，我祝福佢可以跨過呢個關，亦都相信法律係公正，對志雲哥哥有信心，未來朝着光明。」
</p><p>體諒Rosemary</p><p>除了陳志雲，Sammi覺得都應該給予Rosemary機會，她說：「藝人都係人，好似Rosemary咁，不如大家畀機會佢，唔好再責難佢，人總會有迷失，畀機會佢哋重新開始，反思人生，希望佢兩個跨到呢一步。」<br>採訪：藍文浩<br>攝影：黃文偉</p></body></html>