<html><header><meta charset="utf-8"><title>群星拱照拍MV華仔差利上身VSSammi軟骨監躉</title></header><body><h1>群星拱照拍MV<br>華仔差利上身VSSammi軟骨監躉</h1><p>年尾在港開演唱會的劉德華即將推出新廣東碟，碟中他翻唱歌神許冠傑的金曲《人辦》，早前拍MV時華仔以差利卓別靈look出現，更出盡人情牌請來鄭秀文、鄭伊健、杜汶澤及MCJin做串星，鄭秀文反串扮鬚根監犯、伊健露飛毛腿扮渠王，各人皆破格演出。</p><p>劉德華已有一段時間沒有推出廣東碟，稍後他推出的全新廣東碟中，收錄了他翻唱許冠傑的《人辦》。日前拍MV時，華仔親自請來好友鄭秀文（Sammi）、鄭伊健、杜汶澤及MCJin客串，各人化身不同角色出現，星光熠熠，陣容足以開拍小型電影。</p><p>寸Sammi應做打女</p><p>華仔在MV中扮演喜劇泰斗差利卓別靈（CharlieChaplin）的警察look，他更親自化妝，希望更為神似，Sammi、伊健、杜汶澤和MCJin各人也破格地扮演不同人物，Sammi反串扮有鬚根的監犯，再配一頭亂髮以及麻甩佬的粗魯動作，入型入格。<br>Sammi照鏡時很滿意地說：「OK喎，人哋本來係靚女嚟o架嘛，今次真係為藝術犧牲呀。華仔話要我man啲，畀我揀Mark哥或監犯，最後我揀監犯。」Sammi還即場施展柔軟腿功，把腿放到頭上跟華仔鬥戲，華仔見狀即甘拜下風搞笑說：「老早叫你去拍武打片o架喇。」</p><p>伊健熱短牛亮相</p><p>Sammi犧牲變麻甩佬，伊健和MCJin化身做性感男，阿澤繼續扮演《無間道》的儍強，伊健穿牛仔短褲盡騷一對飛毛腿扮「渠王」，他笑言：「我拍戲以嚟都未試過着咁短嘅牛仔褲出鏡。」華仔卻對伊健笑說：「我同你就相反，之前喺好多戲度已經好多次着牛仔短褲，其實好普通啫。」<br>對於《人辦》這曲，原來伊健小時候已聽過許冠傑的原裝版，故他邊聽邊扮渠王拍MV時，感覺熟悉，笑言令他扮得更為起勁。阿澤則笑言今次和華仔合作，可以打破之前的不和傳聞。能夠請來四位好友做串星，華仔感動地說：「我只係分別打通四個電話，佢哋二話不說就答應，分文不收，真係好感動。」<br>撰文：葉雪</p></body></html>