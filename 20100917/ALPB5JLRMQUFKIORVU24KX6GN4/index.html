<html><header><meta charset="utf-8"><title>當年拍《猛龍過江》接特殊任務AndersNelsson結他侍候李小龍</title></header><body><h1>當年拍《猛龍過江》接特殊任務<br>AndersNelsson結他侍候李小龍</h1><p>今年11月27日是一代功夫巨星李小龍的70歲冥壽，由李治廷主演的紀念電影《李小龍》將於當日上映。原來，有份參演《李》片的資深歌手AndersNelsson，72年獲李小龍欽點在《猛龍過江》中飾演流氓，雖然只是做挨打的茄喱啡，但Anders卻揚言被李小龍打出戲癮，從此歌影視三棲。</p><p>現年64歲的瑞典及美國混血資深歌手AndersNelsson（聶安達），多年來歌、影、視三棲，講得一口流利廣東話的他，曾先後參演麗的《浴血太平山》、無綫《香城浪子》和亞視《世紀之戰》等劇集。不過，從事演藝工作50年的他，最難忘還是72年在《猛龍過江》中，跟一代武打巨星李小龍合作。</p><p>休息時間自彈自唱</p><p>Anders日前接受訪問時說：「有晚我去酒店飲酒，撞見Robert（李小龍弟弟李振輝），我玩音樂識得Robert，嗰晚佢叫我join佢哋，佢哥哥李小龍都喺度。嗰晚李小龍問我第日得唔得閒，我話得，原來佢叫我拍佢做導演嗰部《猛龍過江》，佢仲話：『Robert話你識彈結他，開工攞埋支結他一齊玩！』當年拍戲休息時我哋攞住結他唱歌，佢好鍾意首《Guantanamera》，估唔到佢除咗功夫之外，原來都好鍾意唱歌。」<br>在《猛》片，Anders飾演一名襲擊李小龍的茄喱啡壞蛋，雖然全片加埋僅得幾個鏡頭，但已叫首次嘗到演戲滋味的Anders回味不已：「呢部戲改變咗我好多，令到我鍾意咗演戲。」
</p><p>扮神父演《李小龍》</p><p>數個月前Anders重遇李振輝，原來李振輝正為李治廷主演的電影《李小龍》擔任聯合監製，於是力邀Anders演出神父一角。他說：「今年係李小龍誕辰70周年，又係我喺香港生活第60年，同埋加入演藝圈50年，我嘅電影生涯係由李小龍部《猛龍過江》開始，家能夠喺一部紀念佢嘅電影中演出，真係覺得好榮幸同好有意義。」<br>採訪：戴彩煥<br>圖片提供：AndersNelsson</p></body></html>