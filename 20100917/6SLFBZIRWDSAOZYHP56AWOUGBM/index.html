<html><header><meta charset="utf-8"><title>馮仁昭四圍超：哭訴同楊南日冇性關係蔡慧敏珍藏情慾短訊 - 馮仁昭</title></header><body><h1>馮仁昭四圍超：哭訴同楊南日冇性關係<br>蔡慧敏珍藏情慾短訊 - 馮仁昭</h1><p>蔡慧敏早前被拍到同楊紫瓊細佬楊南日嘅情慾短訊，蔡慧敏噚日喺灣仔為日本餐廳宣傳時講番呢件事，佢話當日坐船去澳門出席活動，唔知道有記者在場，當時佢同個朋友傾緊偈，佢話：「呢個朋友識我同楊生十幾年，我自己去咗美國，對記者嘅警惕性低咗。報道出咗之後我好唔開心、好無奈，自己好嬲，因為呢啲係我同楊生之間嘅秘密。」</p><p>「係我同佢嘅秘密」</p><p>蔡慧敏講講吓突然一臉委屈喊起上嚟，但就唔覺有眼淚。報道又提及楊南日曾send一張器官相畀蔡慧敏，又要求佢send張裸照畀佢，蔡慧敏話：「呢個係我同佢之間嘅秘密，我唔想公開，同埋我冇send裸照畀佢，我未去到咁open。」<br>由於楊南日嘅短訊十分露骨，問到蔡慧敏收到時覺得係性騷擾定係性趣？佢強調唔覺得係騷擾，因為大家係朋友，但係佢唔會講睇到呢啲情慾短訊時嘅感覺，仲話同楊南日之間冇性關係。<br>問到蔡慧敏有冇刪除楊南日嘅短訊？佢話：「所有朋友嘅短訊我都會keep，唔會刻意delete。」記者提議佢換防偷窺電話貼，蔡慧敏話會考慮。
</p></body></html>