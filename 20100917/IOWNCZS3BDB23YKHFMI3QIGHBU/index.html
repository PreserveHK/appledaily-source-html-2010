<html><header><meta charset="utf-8"><title>錯愛趙薇老公受挫葉翠翠：輸咗企得番起身</title></header><body><h1>錯愛趙薇老公受挫<br>葉翠翠：輸咗企得番起身</h1><p>先後被整容及受富豪包養等負面新聞纏身的葉翠翠，坦言因為與內地富商黃有龍及趙薇的三角關係，改變了她的人生觀，她對輸贏已不再像從前般着緊，還豁達地說：「最緊要之後企得番起身，重新用正確嘅方向去做人。」翠翠雖被感情事嚇怕了，但她仍期待一個真正了解和喜歡她的人出現。</p><p>葉翠翠當選港姐後，其人生起了莫大的改變，尤其年前與內地富商黃有龍的一段情，陷入與趙薇的三角關係中，令她的人生觀改變不少，翠翠日前在北角的飯店接受訪問，她重提這段感情時說：「其實自己性格改變咗好多，幾年前我嘅性格係好執着，樣樣嘢都覺得要做到最好，不過家好多嘢會覺得算喇，有乜所謂，人生咁短，開心咪得囉！」</p><p>「我開心咪得囉」</p><p>問到翠翠會否因而感激前男友令她上了寶貴的一課？她說：「多謝o架，家諗番嗰陣你話我答錯嘢又好，做錯決定又好，如果你話輸，都係喺後生嗰陣輸，我覺得冇問題，最緊要之後企得番起身，重新用正確嘅方向去做人。雖然到今日影響我嘅嘢好多，不過我已經睇開晒，以前會唔明成日都問點解，家我由你寫飽佢，好多新聞都寫過晒，再寫咪又係咁，我開心咪得囉。」</p><p>等好男人出現</p><p>即使翠翠懶理其他人的目光，只要自己鍾意，出入高級場所行街shopping，又或者去茶餐廳嘆茶，統統不介意，不過提到拍拖，她直言：「我真係唔敢拍拖，可能我未遇到一個我認為佢真係鍾意同了解我嘅人，女仔最想咪就係有一個男仔好誠意對你，跟住要個快樂同幸福嘅家庭，我一路都等緊呢個人，等幾多年都好，只要呢個人出現，我會覺得呢個等係值得。」<br>採訪：何慧斯<br>攝影：黃文成<br>場地提供：香港飯堂</p></body></html>