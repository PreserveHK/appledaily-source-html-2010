<html><header><meta charset="utf-8"><title>「人在做天在看」劉綽琪鬧志雲累人冇飯開</title></header><body><h1>「人在做天在看」<br>劉綽琪鬧志雲累人冇飯開</h1><p>【志雲難局之棄卒抽水】無綫業務總經理陳志雲涉貪污被捕，事件全城關注。而已離巢的劉綽琪前晚出席活動時，更直指陳志雲處事不公，處處偏袒愛將，劉綽琪說：「當年我離開TVB一半原因都係因為佢（陳志雲）唔公平，所有工作都畀晒啲愛將。」並謂：「人在做天在看。」</p><p>已離開無綫的劉綽琪前晚於銅鑼灣出席時裝活動時，主動與記者談及陳志雲涉貪污事件，劉綽琪說：「我相信法律係公正嘅，我相信司法，當年我離開TVB一半原因都係因為佢唔公平，所有工作都畀晒啲愛將，錫愛將都要公平啲，每個人都有長處同短處，人在做天在看。」<br>問劉綽琪可有不公平對待的實例？她即說：「我只係唔鍾意呢個system，好似我以局外人睇鄧梓峰，佢做咗十幾年先做到台慶司儀，Amigo（崔建邦）唔係唔好，但咁新嘅人咁快做到，之後都好少見鄧梓峰做司儀，陳志雲做將軍要分配好啲囉，有人啲showover晒，有啲人就under，個個以前都有碗飯食，家就有欠公平，好戥公司嘅人唔抵。」</p><p>陳志雲離港避靜</p><p>同場的王賢誌被問可覺得陳志雲日日出巡高調時，他表示不想多談，但他隨後又謂：「佢冇理由唔出街，都要出街買餸o架。」對於劉綽琪指陳志雲處事不公，王賢誌說：「我喺TVB時唔係冇嘢做，係我對自己有要求，有啲大騷好想做，我要求過但唔係要求就得，我唔想等落去，咪改變吓環境，但啲嘢係咪某個人決定，正如劉綽琪所講嘅就唔知喇。」<br>此外，昨日下午5時許，陳志雲乘坐一部有內地車牌的七人車離開亞皆老街寓所，全車拉上窗簾，之後其座駕直駛往落馬洲絕塵而去，估計陳志雲是離港往內地避靜。而另一涉貪污被捕的無綫藝員寧進，前晚透過短訊回覆記者說：「暫時我甚麼都唔想講住，遲一會我想講的時候會找你……THX」。<br>採訪：王連連<br>攝影：黃文成、黃文偉</p></body></html>