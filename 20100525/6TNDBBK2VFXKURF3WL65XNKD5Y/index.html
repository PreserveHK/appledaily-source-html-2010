<html><header><meta charset="utf-8"><title>豆漿減肥法　10日瘦3公斤</title></header><body><h1>豆漿減肥法　10日瘦3公斤</h1><p>噚日講到，話我結婚前食了個為期7日嘅食肉減肥法，最終一個禮拜減咗3磅，腰圍瘦咗成吋；老實講，其實仲未減得夠，於是我又再上網搵，今次俾我搵到個「豆漿減肥法」。參考過網上資料，發現豆漿可以瘦身不在乎方法，而是食物本身對身體嘅功效先係關鍵。豆漿屬於高纖食物，能增加腸胃蠕動，解決便秘；此外，它屬於利尿食品，很多時「肥胖」其實係水腫引致，即身體積聚太多水份致肥；最後就係豆製品有豐富嘅不飽和脂肪酸，可以分解體內膽固醇，促進脂質代謝，令皮下脂肪唔易堆積。所以我毫不猶豫就試咗呢個輕易實行嘅「豆漿減肥法」，結果10日內輕咗至少3公斤，加埋之前試食肉餐單瘦咗嘅3磅，總共減咗差不多10磅，令我自信返晒嚟，所以我極力推介大家試試！</p><p>Menu</p><p>早餐　1支豆漿＋1個水果<br><br>午餐　1小碗米飯＋1份魚肉＋1支豆漿<br><br>晚餐　1份蔬菜＋1支豆漿＋1份水果<br><br>＊可喝開水，為身體健康着想，熱豆漿更理想。</p><p>AngelaFatty：天生葫蘆身形，體重最高峯達200磅，曾以不同減肥法減去90磅，累積唔少減肥心得。</p></body></html>