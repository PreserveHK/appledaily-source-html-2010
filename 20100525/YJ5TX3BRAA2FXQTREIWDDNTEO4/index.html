<html><header><meta charset="utf-8"><title>中環在線：朱鎔基一門三傑做老總 - 李華華</title></header><body><h1>中環在線：朱鎔基一門三傑做老總 - 李華華</h1><p>太子黨究竟幾有實力？睇睇中銀香港（2388）噚日發佈嘅新聞稿，同埋上市公司通告就知一二！中銀宣佈，委任朱燕來（圖）做集團助理總裁，除咗直接report俾總裁和廣北之外，仲會協助同支持其他三個個人銀行、企業銀行同金融市場業務嘅副總裁。<br>呢個最新上位嘅大內總管，其實响2001年10月已經加入咗中銀香港，做緊發展規畫部總經理，依家仲係中銀香港附屬，南洋商業銀行同南洋商業銀行（中國）嘅非執董。<br>最重要嘅係佢嘅背景，佢老竇係大名鼎鼎嘅前國務院總理朱鎔基，而大佬朱雲來就係中國國際金融公司（CICC）嘅總裁，依家朱小姐由總經理「升呢」，同老竇阿哥一齊做「朱總」，中銀香港有人做董事發通告就一啲都唔奇怪，但係有人做助理總裁都要發通告公告天下，就可以見到佢哋幾咁重視朱小姐。</p></body></html>