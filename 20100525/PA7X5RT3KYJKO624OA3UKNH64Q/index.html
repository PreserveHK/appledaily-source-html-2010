<html><header><meta charset="utf-8"><title>馮仁昭四圍超：栢芝牛一　拉姑煮大餐 - 馮仁昭</title></header><body><h1>馮仁昭四圍超：栢芝牛一　拉姑煮大餐 - 馮仁昭</h1><p>剛剛生咗細仔Quintus嘅張栢芝，噚日30歲牛一，因為佢坐緊月，所以唔會出街食飯，奶奶狄波拉好有心，一早準備好派對同新抱仔慶祝，仲親自落廚。拉姑噚日喺電話度話：「栢芝喺屋企坐緊月，我買咗蛋糕準備同佢慶祝，我買埋菜準備喺佢屋企煮大餐，佢食嘢好簡單，會食魚、豆腐同菜。」</p></body></html>