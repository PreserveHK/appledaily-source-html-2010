<html><header><meta charset="utf-8"><title>隔牆有耳：綠色和平電台「擒特首」 - 李八方</title></header><body><h1>隔牆有耳：綠色和平電台「擒特首」 - 李八方</h1><p>繼民主黨副主席卿姐用3.8萬買商台報時廣告時段後，近日四出通緝「氣候逃犯」煲呔嘅環保組織綠色和平亦都有樣學樣，買起咗一連七日嘅報時時段廣告。呢段「擒特首」報時訊號由噚日起每日播出10次，短短8秒鐘嘅內容要有咁簡單得咁簡單：「特首話減碳，市民點解仲咁？要捉拿氣候逃犯，即上綠色和平網頁，畀橋救氣候。」<br>綠色和平中人同八方講，其實佢哋都係買卿姐個廣告組合，價錢比卿姐平幾千蚊。家出街呢幾句口號經過修改，原先諗過打正招牌話「特首篤數扮減排，忍無可忍」之類說話，但係同商台研究同評估過法律風險，恐防去得太盡。咁又係，做特首做到喺大氣電波俾人通緝，煲呔已經創晒先河，邊個威得過佢？</p></body></html>