<html><header><meta charset="utf-8"><title>古天樂謝婷婷　黑面護航</title></header><body><h1>古天樂謝婷婷　黑面護航</h1><p>「嘩！乜真係黑成咁？」這個是我見到眼前古天樂的第一感覺。其實學似古先生咁黑，仲有咩好護膚呢？原來古仔話自從接觸陽光後更加需要護膚，過來人話防曬保濕都對黝黑皮膚特別重要。哦！收到。聽完古仔的護膚分享，仲有姑姐婷婷的扮靚Tips，男的女的都勿錯過！<br><br>記者：胡卓琳<br>攝影：梁細權</p><p>靚姑姐從不美白</p><p>崇尚自然的謝婷婷對皮膚自有一套睇法，更加從不美白。「我鍾意自然。」她認為膚色黑了就是黑了，毋須要美白，「反而清潔和保濕對我來說才最重要，就連粉底我都會揀控油及不含油份的。」除了護膚，婷婷就連化妝都只會選EarthTone顏色的眼影，果然提倡Natural就是美。
</p><p>婷婷'sChoices</p><p>黑人最緊要保濕</p><p>講真真係好少見古天樂幫化妝及護膚品做宣傳，可能確實受到後天的黑皮膚所限制，不過今次跟Clinique一拍即合，原因是古仔夠懶。「我同Clinique的護膚理念很夾，因為我主張簡單自然的護膚，咁啱佢提倡的3-Step護膚，產品一眼睇晒，三個步驟就可以簡單完成。」咁又係嘅，個人絕對認同男士有護膚的需要，但過份姿整就會變得討厭，好似古仔話從前未曬黑時是沒有護膚概念，不過接觸太陽後就明白絕對不能「零護膚」：「紫外線對皮膚真係好傷，曬黑後，最明顯感覺皮膚需要保濕，否則，皮膚乾起上嚟真係會敏感兼甩皮，連妝都化唔到，所以我都幾注重保濕及防曬，每日都會塗防曬品，在有需要時更會敷保濕Mask。」真人見古仔皮膚除了黑咗啲之外，都真係幾滑，唔錯！他的護膚Tips都應該信得過！</p><p>古仔潔膚三部曲</p><p>Step1：潔淨皮膚<br>潔面液$170</p><p>適合中性至乾性皮膚使用，其豐富的泡沫能有效清潔皮膚，去除堵塞毛孔的污垢，同時維持水份平衡，用後絕不感繃緊或乾燥。</p><p>Step2：清理皮層<br>潔膚水$110</p><p>這支潔膚水有四種適合不同皮膚使用的配方，質地輕盈，能夠清理皮層及清除導致毛孔堵塞的多餘油脂，減少暗瘡及毛髮倒生的機會。</p><p>Step3：滋潤保濕<br>爽膚啫喱霜$210</p><p>滋潤是不可缺少的護膚程序，這支爽膚啫喱霜採用不含油份的輕盈配方，能保持水份，感覺舒緩順滑，適用於清理皮層後的潔淨皮膚。</p><p>自製黑肌</p><p>其實想擁有如古天樂的一身黑肌，都未必需要每日曬太陽，須知道紫外線對皮膚的傷害確實很大，所以連古仔都話有時都係靠SelfSun保持黑肌，點用？睇睇示範！</p><p>全新自助店</p><p>Clinique全新裝修後重開的專門店將化妝跟護膚品都放得井井有條，並且將一系列產品以自助形式陳列，更方便顧客選用。</p><p>Clinique（31881112）<br>中環國際金融中心商場二期1077號舖</p><p>姿整男新品</p><p>翻查電郵，近期確實有不少專為男士而推出的產品，部份更加連防暗瘡、身體磨砂產品都一應俱備，會扮靚的男士們請對號入座。</p><p>aMENityanti-breakoutgel防暗瘡消炎啫喱$245</p><p>能對付暗瘡或粉刺，極速治癒炎症，當中的芸香素更可減退紅腫。</p><p>JPGSuperLeMaleLimitedEdition$595（6月1日起有售）</p><p>經鬼才設計師JeanPaulGaultier重新打造，全新香氛加上水手服胸前超人標誌，而且超人戰衣更可變身鎖匙扣，全港限售100支，夠晒Gimmick。</p><p>MoltonBrown沁凉布桔沐浴啫喱$250</p><p>含豐富布桔（buchu）植物精華和野生水薄荷，能為肌膚帶來冰凉和舒緩感。</p><p>Vitamani-zone眼唇修護啫喱$630</p><p>能迅速補充養份及平滑肌膚，有效減褪黑眼圈及眼部浮腫的問題，亦可塗於嘴唇上。</p><p>aMENity（34857432）　<br><br>JPG（27683072）　<br><br>MoltonBrown（21183953）　<br><br>Vitaman（21183654）</p></body></html>