<html><header><meta charset="utf-8"><title>籃FUN籃解：托古魯倒戈一條蟲</title></header><body><h1>籃FUN籃解：托古魯倒戈一條蟲</h1><p>有人倒戈就一條龍，但太陽嘅托古魯（圖右）就一條蟲；周四太陽作客魔術，呢位09年仲幫魔術打入總決賽嘅土耳其前鋒，表現就差到爆，全場只得兩分，8次起手全炒，雖然有3次助攻，但失誤都有3次。另一位前魔術球員希爾就醒神好多，獨取21分，不過太陽都因為尼殊鼠蹊傷缺陣，先以89:105大敗。</p></body></html>