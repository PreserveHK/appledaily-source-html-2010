<html><header><meta charset="utf-8"><title>窩輪博擊：民行Keep住升勢　21152睇10.9仙 - 俊樺</title></header><body><h1>窩輪博擊：民行Keep住升勢　21152睇10.9仙 - 俊樺</h1><p>花旗股市前晚反彈，道指升56點收市，港股噚日借勢炒高，上試20350，最高去過20403，不過收市只能企喺20264，追番173點。<br>花旗股市上禮拜五急挫之後回升，並未扭轉淡勢，技術上道指有機會跌穿10000關再試9800，不過大形勢仲係上落市格局，區域係9800至10600。港股都係跌後整固，可唔可以企得穩，要睇多兩日，A股轉強，氣氛上有啲幫助。<br>民行C輪21152：民生銀行（1988）報收7.15元，升1.1%。民行股價喺6月中開展反彈浪，一直Keep住升勢，早幾日下跌只係技術調整，試完條20日線迅速回升，短線有機會升破7.35元，向7.70元推進，可以諗吓隻C輪21152。<br>隻輪現價7仙，2010年12月22日到期，行使價7.233元，溢價9.3%，引伸波幅32.8%，槓桿率12.3倍（有效6.5倍），正股升上7.70元，21152睇10.9仙，正股跌穿6.90元就沽咗隻輪。<br>俊樺</p></body></html>