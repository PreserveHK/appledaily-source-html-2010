<html><header><meta charset="utf-8"><title>中環在線：2010財經笑話 - 李華華</title></header><body><h1>中環在線：2010財經笑話 - 李華華</h1><p>總統篇　奧巴馬轉口風</p><p>08年美國總統大選時……<br>奧巴馬︰掂！掂硬！（Yes！Wecan！）<br>家……<br>奧巴馬︰掂？掂啩？（Maybewecan……）</p><p>銀行篇　銀行劫案逆轉</p><p>喺白宮度，奧巴馬接見緊F.B.I.嘅探員……<br>探員︰報告總統，舊年嘅銀行劫案少咗成20%。<br>奧巴馬︰做得好！<br>探員︰但係……銀行打劫人嘅個案就多咗成倍。<br>奧巴馬︰……</p><p>名人篇　馬多夫唔教呃</p><p>喺監牢，馬多夫同一個監友傾偈……<br>監友︰喂，你呃人咁叻，可唔可以教吓我點呃人呀？<br>馬多夫︰唔得。<br>監友︰點解唔得？<br>馬多夫︰如果你同其他人講︰「你畀一支煙我，我下個禮拜畀番十支你。」你估其他人信唔信你？<br>監友︰梗係唔信啦！<br>馬多夫︰所以我點教你啫﹗</p><p>高官篇　伯南克怕失業</p><p>喺國會度，聯儲局主席伯南克好努力咁拉票……<br>伯南克︰各位，我希望能夠繼續做聯儲局主席，帶領美國……<br>伯南克返到屋企，佢老婆以好仰慕嘅眼神望住佢。<br>伯南克老婆︰Honey，你啱啱喺國會講嘢好英呀﹗<br>伯南克嘆咗口氣話︰出面失業率咁高，我唔繼續做聯儲局主席做得啲乜？</p><p>市場篇　大客沽唔到貨</p><p>有個有錢佬收到風，XYZ會狂飆，佢叫股票經紀盡掃。之後嗰幾日，隻XYZ升到成支火箭咁，個有錢佬不斷打畀個股票經紀，係咁嗌佢繼續掃貨。N日之後……<br>有錢佬︰係時候嘞！同我沽晒啲貨！<br>股票經紀︰啲貨俾你接晒，可以賣畀邊個？</p><p>生活篇　豐田與花旗</p><p>有對老夫老妻睇緊電視新聞……<br>新聞報道員︰近日有多達3.8億隻雞蛋被回收……<br>老公公︰吓？老婆，乜豐田原來有款車叫「雞蛋」o架？<br>之後，老婆婆去M記買包食……<br>老婆婆︰M記幾時多咗個一蚊餐o架？<br>M記職員︰嗰啲係花旗股票嚟o架﹗</p></body></html>