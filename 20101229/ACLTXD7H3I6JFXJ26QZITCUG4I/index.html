<html><header><meta charset="utf-8"><title>中環在線：牛根生捐蒙牛做善事 - 李華華</title></header><body><h1>中環在線：牛根生捐蒙牛做善事 - 李華華</h1><p>華華記得喺2005年，蒙牛（2319）創辦人牛根生（圖）話過，會將佢擁有嘅蒙牛股份，除咗小部份嘅股息要用嚟畀佢屋企之外，其他所有嘅經濟收益都會用晒嚟貢獻慈善事業。大丈夫果然一言九鼎，噚日，蒙牛宣佈，牛總已經將佢名下擁有嘅蒙牛股權資產，全數轉讓畀Hengxin信託，用喺公益事業度。<br>呢個信託嘅受益單位，除咗牛總搞嗰個老牛基金，仲有老牛基金合作開嘅partner，即係中國紅十字會、中國扶貧基金、壹基金、大自然保護協會同埋內蒙古慈善總會。牛總話，捐獻股權資產回饋社會，係佢多年嘅心願，公益慈善係一項長期嘅事業，佢會繼續努力……咁有善心，華華都希望佢為善最樂，福有「牛」歸！</p></body></html>