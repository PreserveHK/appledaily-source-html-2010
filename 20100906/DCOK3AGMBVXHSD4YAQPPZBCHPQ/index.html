<html><header><meta charset="utf-8"><title>吳君如自嘲年老難懷孕</title></header><body><h1>吳君如自嘲年老難懷孕</h1><p>吳君如日前接受車淑梅主持的港台節目《舊日的足跡》錄音訪問，昨日播出，提到近日被傳再次有喜，君如笑言：「澄清都冇人信，唔緊要，時間會證明。咁遲先推部戲係我個女放暑假，想多啲時間陪佢。如果要我揀，我係鍾意做嘢多過想要一個小朋友。」<br>45歲的君如自言曾想再生BB，也有試過努力，她笑言：「我已經夠老，唔係話要就有，我係冇（BB）o架！」</p><p>指俞琤跟一世</p><p>君如主演的電影《得閒炒飯》近日上映，戲中她扮演雙性戀者，令人聯想當年她曾與俞琤傳緋聞，君如坦言：「我只係介意無論事情真定假都會跟足一世，解釋幾多次都冇用，出道到家個酬勞就好似包括埋所有是非同寃枉，但我唔會怪人。」<br>採訪：胡比</p></body></html>