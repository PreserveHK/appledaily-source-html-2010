<html><header><meta charset="utf-8"><title>青心直說：獅王怒吼記 - 胡孟青</title></header><body><h1>青心直說：獅王怒吼記 - 胡孟青</h1><p>獅王終於怒吼，呼叫大不列顛國在月底嘅錢莊業檢討報告中，若不收回把商業錢莊與零售錢莊分離之成命，吾等將聲援有意搬總部、即變相遷冊嘅行家如渣記及巴記，更會起身離國出走搬埋一份。今次言論既高調態度亦強硬，披甲上陣者，乃人稱「九哥」的歐智華是也。<br>此君炒房產出身，能耐甚高，曾與其共事者，均讚不絕口。從我所見，九哥確係高幾班。肥勤硬橋硬馬，聽盡其言，觀乎其行，非智者也。還記得93年之他去遷冊，曾經傷盡港人心，家公開威脅會離國他投，更可能會隨時回歸扎根地，果然係總裁辦公室遷港後着，而出自江湖接班人大熱門「九哥」之口，豈能掉以輕心坐視不理。</p><p>東移遷冊談何容易</p><p>肥勤辦公室遷港半載，獅子總部回歸香江看似順理成章。但須知，搬總部的真義在於遷冊、更改註冊地是也。說點歷史，從前的獅王，人所共知地位儼如香港央行。87年之會計制度安排、89年獅王按公司法在港註冊，再不受組織章程約束，列明總部只能位於香港。再到90年12月，正式公告天下以「控股」取代「錢莊」，每4股大錢莊股份換取1股倫敦註冊的大控股。其時，眾人皆醒吾，大錢莊要效法怡和遷冊。<br>貴為金融控股公司，好處在於稅務及入賬，壞處當然是一旦子公司出事，控股公司須承擔財政支持，金融海嘯正是最佳例子。要離英去也，在港註冊新控股公司，變身為「大控股控股」，要行這一步股份就要再重新轉移，股東亦要另獲發股取代舊股，手續繁複過繁複。那麼，索性將註冊地改於香港，是否會較易執行？看似易實更難。翻查獅王架構，其實複雜無比。<br>行政總裁駐港，高舉祖國是明日希望之星，獅王生於斯長於斯，但結論係大錢莊當年遠嫁後根本難再番轉頭，遷冊東移可能只是九哥「大佢」大不列顛嘅苦肉計而已。<br>胡孟青<br>獨立股評人</p></body></html>