<html><header><meta charset="utf-8"><title>高海寧求愛唔靠整容</title></header><body><h1>高海寧求愛唔靠整容</h1><p>劉倩婷、馬賽和高海寧三位港姐昨日到商台宣傳新一屆港姐招募，劉倩婷感嘆轉眼間一年便過去了，她說：「就嚟卸任，真係好唔捨得，呢一年每日都過得好充實，公司安排好多工作畀我，希望繼續喺主持同劇集方面發展。」</p><p>真愛等10年</p><p>高海寧最近與蘇民峰一起主持玄學節目，她說：「我都有問蘇師傅運程，佢話我真姻緣要成10年後先出現，呢段時間我都係畀心機做嘢，充實吓自己。佢仲話我個鼻有節，成日對愛情有懷疑態度。」會否考慮整容？她說：「師傅話冇用o架，要個心唔係咁諗先得。」<br>一劇接一劇的馬賽就說：「好多謝監製畀咁多機會我拍劇，每套劇嘅演員都教咗我好多嘢，令我獲益良多。」<br>採訪、攝影：胡比</p></body></html>