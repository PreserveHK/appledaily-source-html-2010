<html><header><meta charset="utf-8"><title>錯過Twins騷唔可惜鄭中基短訊慰前妻</title></header><body><h1>錯過Twins騷唔可惜<br>鄭中基短訊慰前妻</h1><p>鄭中基（Ronald）自與蔡卓妍（Sa）婚變記者會後，前晚首次在港露面，他宴請《越光寶盒》導演及演員慶祝內地票房過億。Ronald表示因身在台灣沒看Twins演唱會，但不感可惜，他已傳打氣短訊予前妻阿Sa，反而錯過了李思捷扮他，很有興趣看看。</p><p>由劉鎮偉執導、鄭中基主演的電影《越光寶盒》，早前在內地大收過億票房，Ronald前晚於尖沙嘴宴請導演及演員，除導演劉鎮偉外，女主角梁詠琪、方力申、鄧麗欣（Stephy）及田雞等都有到場。Ronald說：「同劉鎮偉合作學到好多嘢，當係答謝佢同啲其他演員都好幫手，大家合作得好開心。」</p><p>唔介意被玩</p><p>問到有否欣賞Twins演員會，Ronald說：「我啱啱喺台灣返嚟，去咗錄國語碟，所以冇睇。」他謂有傳打氣短訊予阿Sa，祝她演唱會成功。有指Twins未必再有機會舉辦紅館演唱會，沒看會否感可惜？Ronald說：「唔好咁講，實有機會嘅，溫拿唔唱唔唱，咪隔幾年又唱，遲啲又出嚟搞過o架啦。」至於李思捷及王祖藍在無綫節目扮他與阿Sa，Ronald笑說：「我都未睇，好想睇吓呀。我唔介意，唔會嬲，我自己都扮過唔少人啦。」</p><p>梁詠琪發福</p><p>談到早前西九龍中心找美味天使春卷王寶寶出席活動，將她與Ronald的不實緋聞寫在發給傳媒的邀請函上作噱頭，日前西九龍中心向金牌大風及Ronald發出道歉信，Ronald說：「我接受道歉，單嘢係公司處理，我冇理。」<br>梁詠琪前晚飯局後急不及待將照片貼上微博，談到出席金像獎時所穿的晚裝令她看來胖了不少，她尷尬笑說：「講笑咋嘛？我最近係肥咗少少，我同許志安頒獎，佢就瘦到條藤咁，佢嫌我過高，我嫌佢過瘦囉。」問她是否拍拖開心才心廣體胖？她避談道：「我4月初同朋友去美國玩，食好多嘢見好多動物，我會瘦番o架喇。」<br>Stephy則謂很少有電影在內地上映，正好有機會讓內地觀眾認識。問到可有與Ronald聯絡，她說：「呢排唔夠膽打擾佢，都係工作時先見到面，我知佢鍾意影相，影得好靚，想叫佢幫我影唱片封面。」小方說：「第一次參與過億票房電影，好開心。」<br>採訪：魯萍<br>攝影：陳志嵐</p></body></html>