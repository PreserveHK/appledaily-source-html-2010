<html><header><meta charset="utf-8"><title>2011未來報告　AV影音篇</title></header><body><h1>2011未來報告　AV影音篇</h1><p>哪種AV產品會在2011年最威？除咗元老數碼相機、手機等潮物代表外，估計3D類產品承接今年聲勢，應大有作為，3D電視除咗推出更大吋數外，應向平民化發展。另外，老任部3D遊戲機N3DS，亦會在2011年推出，好多人等緊呢！<br><br>記者：許福合</p><p>72吋LEDTV</p><p>LG喺年尾已搶先公佈，會喺嚟緊1月CES，發佈全球最大嘅72吋LEDTV——LZ9700，能顯示3D及2D畫面。</p><p>N3DS3D打機</p><p>老任N3DS會喺下年2月推出。特色是毋須戴眼鏡，直接用肉眼就可看到3D畫面打機。</p><p>32mm激薄　3DBlu-ray</p><p>睇3DBlu-ray從此唔使咁大陣仗，三星2011年會有部23mm超薄3DBlu-rayPlayer，外形認真Cyber！</p><p>富士X100　懷舊Look</p><p>X100復古味十足，35mmF2.0大光圈定焦鏡，2011上半年推出，會否繼M4/3後帶起另一股潮流？</p><p>三星NX11　鏡頭調校</p><p>三星NX11有個i-Function功能，讓用家透過鏡頭轉環，調校光圈及快門等設定，預計來年4月推出，手感更加菲林機！</p><p>飛甩電話嘅Galaxy</p><p>iPhone無電話功能就係iPodTouch，三星Galaxy飛甩電話之後係咩？佢叫GalaxyPlayer，點解乜機都要學Apple呢？</p></body></html>