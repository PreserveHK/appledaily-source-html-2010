<html><header><meta charset="utf-8"><title>傳唔續約叱咤勢危Eason：隻手遮天呀</title></header><body><h1>傳唔續約叱咤勢危<br>Eason：隻手遮天呀</h1><p>新城勁爆頒獎禮大贏家的陳奕迅（Eason）前晚在慶功宴上風騷過人，去年Eason因四大唱片與無綫交惡慘失傳媒大獎給容祖兒，前晚領先的Eason即表現得戚。有傳Eason扭計不續約環球，會令他失掉叱咤男歌手金獎，Eason即反問：「乜黃劍濤同甘菁菁咁大權咩？真係好笑，隻手遮天呀。」</p><p>新城電台前晚在灣仔會展舉行一年一度的新城勁爆頒獎禮2010，由於四大唱片與無綫交惡，加上東亞和英皇又將杯葛港台頒獎禮，所以前晚歌手都總動員撐場，齊齊瓜分140個豬肉獎，東亞和環球分到23個獎項，英皇22個，金牌大風也有21個，皆大歡喜。<br>完騷後眾人拉大隊到九展大會慶功宴，不過獲得7個獎的Amusic就全體缺席慶功宴，以不適為由的張敬軒和何韻詩都沒有現身，慶功宴上以英皇歌手最齊人。奪得5個半獎而成為大贏家的陳奕迅風騷到場，去年傳媒大獎上敗給容祖兒（Joey）的Eason即得戚說：「係呀，我多過Joey半個獎，我當之有愧。」有傳東亞以天價5億斟他過檔，他自爆因為衰多口，訪問時被問到天價有多少時，他就隨口說出5億出來，故即時惹來傳言。</p><p>暗寸夫妻檔高層</p><p>Eason強調與環球仍未滿約，環球亦將會是他優先選擇，他打趣表示傾合約留待濤濤（環球高層黃劍濤）和瑛瑛（經理人陳家瑛）處理，而且如果用5億簽他，Eason覺得他要做很多工作才可收這個價錢。至於是否打友情牌他就首肯簽約時，Eason劃清界線說：「我同濤濤唔係識好耐，總之未傾。」<br>近日有傳若Eason不續約，叱咤男歌手金獎將拱手讓給張敬軒，Eason即冷笑說：「乜黃劍濤同甘菁菁（商台高層兼黃劍濤妻子）咁大權咩？真係好笑，隻手遮天呀，咁就好，使乜咁辛苦呀，唱都唔使唱，播放率都自然高，邊有咁多黑幕。」</p><p>Joey攞五獎定驚</p><p>而奪得5個獎成為女歌手之冠的Joey，日前她到福遠工作時發生酒店驚魂，前晚她提及此事時亦猶有餘悸，坦言是人生中的第二驚嚇事件，幸好前晚得5個獎算是心靈安慰。對於英皇全體將缺席港台頒獎禮，Joey承認已準備靚衫赴會，她說：「咁出年着囉，不過fans同我計算港台嘅獎項表都好壯觀，自己冇得去有啲可惜。」<br>此外，有傳新城以廣告費來賣獎項，高層朱明銳就否認其事，並強調打廣告是正常商業行為，他亦承認今次獎項「收身」不成功，因為他們想鼓勵更多二、三線的歌手。<br>採訪：胡比、馬建華　攝影：陳慧安</p></body></html>