<html><header><meta charset="utf-8"><title>rapper諷特首似小丑愛出醜</title></header><body><h1>rapper諷特首似小丑愛出醜</h1><p>【本報訊】「Wowwoweverybodygo，話畀佢哋知反對係大多數」、「小丑打煲呔，點解十足老鼠過街。你派啲乜嘢都can'tchangemymind」……票已投、街已上，政府依舊推銷政改爛方案，rap友ArhoSunny、Mastamic（圖）忍無可忍，昨午在「余曾辯」前夕出口相助，rap出80後對功能組別、小圈子特首的嚴重不滿。</p><p>「落區又唔聽市民講」</p><p>Sunny的rap歌《Actnowbutyouactlikeafool!》紅爆網絡。他昨日上台表演，台下80後吹響從炸雞店換來的vuvuzela打氣。Sunny說歌詞反映了自己的心聲：「大聲公都用埋，把聲都唔夠我地大」，「妖怪落街阻唔到我上街」，「請大家踴躍參與海鮮團，搵水魚耍手段我睇到寃」，「有訴求佢唔聽仲多謝你咁大聲，我唔驚最怕有警察扮病」。<br>這是Sunny第一首政治作品，「第一次寫呢個題材，因為真係頂唔順，（政改方案）用舊嘢當新，落區又唔聽市民講，咁我咪rap畀佢聽！」看過余曾辯後，Sunny對政府的方案更感，「作為一個rapper，我睇得出煲呔係背稿，相反余若薇有point好多」。<br>24歲的Mastamic也創作了rap歌《D.O.GDeathofGovernment》上台表演。歌詞寸盡特首擦鞋做騷：「做多兩齣馬騮戲，歪理都唔會變真理」，「特首應該改名叫特狗，特別似小丑，鍾意當街出醜，做得阿爺隻狗，幫阿爺睇好個門口」。</p></body></html>