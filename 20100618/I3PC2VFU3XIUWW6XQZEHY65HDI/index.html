<html><header><meta charset="utf-8"><title>蘋果旺友：德國食「塞」咁食 - 吾中</title></header><body><h1>蘋果旺友：德國食「塞」咁食 - 吾中</h1><p>雖然坐喺我隔籬位嘅青蛙仔先係德國躉，不過，今屆世界盃暫時嚟講，德國真係表現好醒神，加上東歐球隊嘅盛世已過，德國喺今日鬥塞爾維亞，絕對win硬。<br>由於今屆分組賽首輪賽事入球少又戰情悶，所以德國喺首輪以4:0輕取澳洲，自然令人印象深刻。雖然，呢隊德國同我鍾情當年有K科士打及畢圖特等在陣嗰隊，仲差好遠，不過，就勝在有朝氣、有活力。而且德國有名你叫係大賽球隊，喺大賽真係好少令人失望。<br>其實，呢場咁有信心嘅另一原因，係因此東歐球隊嘅盛世已過。自從蘇聯解體引發骨牌效應，東歐各國紛紛搞分裂及獨立，結果直接削弱咗好多國家隊嘅實力。就以塞爾維亞為例，如果佢哋仲係同黑山、波斯尼亞同埋馬其頓等一隊，戰力肯定提升幾皮，但家咁嘅人腳同質素，對住德國就真係輸少當贏。文：吾中</p><p>今日貼士</p><p>主客和：星期五3德國勝<br>信心指數：★★★★★<br>註：5★最高</p></body></html>