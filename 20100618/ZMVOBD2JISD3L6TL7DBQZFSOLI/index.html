<html><header><meta charset="utf-8"><title>夏娃兒：紋身心潔賣肉印記</title></header><body><h1>夏娃兒：紋身心潔賣肉印記</h1><p>新8模成員馬卓寧（Vibeke）在模界打滾多年，為敲響知名度，她今年加入新8模團，希望賣肉博反彈。Vibeke甜笑起來，樣子雖帶有李心潔影子，但論搶鏡仍不及其左腹愛的紋身。<br>「紋身李心潔」Vibeke直認紋身是個舊愛印記，她說：「嗰紋身係我同ex（前度男友）嗰名，當時去紋有少少貪得意，我真心對待呢段感情先咁做，不過大家最後唔夾分咗手。」</p><p>無意洗走紋身</p><p>愛人遠去，紋身卻留在肚皮作見證，Vibeke表示暫無意洗走，她說：「咪當回憶，我冇後悔，成個過程，大家都成熟咗同成長咗，當係一個經歷。最初構思係紋到好似粒鑽石，但出嚟又唔似，或者遲啲我搵紋身師傅再加啲花紋上去，等佢冇咁單調，可以諗吓加啲紅色嘅花，紅色甩甩哋變粉紅色都靚。」<br>自爆現在感情空白的Vibeke，可擔心將來新歡看到其肚皮紋身妒忌？她說：「好少事，我唔會再喺身體紋，如果要紋就會喺一啲可以遮到嘅位，始終有紋身對拍嘢唔方便。」<br>採訪：比華利<br>攝影：葉君海<br>髮型、化妝：KathyL.ofCiaoBella<br>泳衣提供：XGame</p><p>馬卓寧（Vibeke）</p><p>年齡：28歲<br>三圍：31B、24、34<br>身高：5呎4吋<br>體重：100磅<br>工作經驗：現為新8模成員，有5年模特兒經驗</p></body></html>