<html><header><meta charset="utf-8"><title>世Cup狂：掃齊16項Zakumi精品　唔使兩千</title></header><body><h1>世Cup狂：掃齊16項Zakumi精品　唔使兩千</h1><p>南非世界盃吉祥物是隻豹仔Zakumi，造型趣致，其精品得人歡心好賣得，別以為官方精品一定貴，我帶計算機去特許精品店掃貨，篤一篤，發現原來最平$1,975，就可以買齊16項Zakumi精品返屋企，抵玩！<br><br>記者：周靜雯<br>攝影：楊錦文、王文忠<br>Model：Claire@PureModels</p><p>官方精品篇</p><p>絕無講笑，以上推介16項精品，當中有不同大小顏色選擇，若以最平款式計，買齊16項只須$1,975，抵玩！</p><p>動手動腳最過癮</p><p>如果想買齊Zakumi官方精品，就要到東港城、世貿中心、上水廣場、將軍澳中心、錦薈坊、卓爾廣場、荃錦中心或新領域廣場，這新地旗下八大商場，獲世界盃全球產品及推廣獨家授權商GlobalBrandsGroup，委任為香港獨家2010FIFA世界盃™特許商品零售商，名正言順賣這隻可愛豹仔。眾多精品中，首推會動手動腳的Zakumi活動公仔，只要一按公仔手掌的按鈕，Zakumi即時又唱又跳，還有兩款動作選擇，Model試玩大呼過癮；Zakumi公仔有大中小三款，招牌動作高舉雙手，亦值珍藏；小巧的襟章也是搶購目標，那套以南非八個世界盃比賽場地為題的紀念版襟章更全球限量五千套，附獨立編號，十分珍貴；匙扣也有多款，模特兒手上的四款是我的特別推介，其中一款將立體大力神盃鑲在球衣上，我也忍不住買了一個回家。<br>若閣下認為上述紀念品實用價值欠奉，那麼既實用又有紀念價值的水杯、書包、水樽、背心、背包肯定合你心水，這類紀念品顏色搶眼，充滿非洲特色。據特許店售貨員透露，這類精品非常搶手，不少紀念品已經賣斷市，當中以杯及水樽最多人搶，都是那句，要買快手啦！<br></p><p>銷售點：即日至7月11日新地八大商場<br><br>查詢：27449033</p><p>齊發世盃財</p><p>除官方精品，不少商家都看中世界盃這個搵錢時機，一窩蜂推出世界盃精品，齊齊發個世盃財。</p><p>插畫師篇</p><p>插畫師小克是球迷，用Panda-a-Panda卡通人物設計世盃產品，熊貓代替豹仔，你又點睇？
</p><p>小毛巾$30</p><p>部份收益撥捐扶康會，為智障人士及自閉症人士服務籌募經費，別具意義。</p><p>足球狂熱型格隨身Mug$98</p><p>保暖杯有多款選擇，設計簡單不花巧，熊貓公仔樣子惹笑。
</p><p>足球狂熱文件夾$16　</p><p>夾面是個足球場，熊貓穿不同國家隊球衣，最可愛是中圈的熊貓面譜圖案。
</p><p>銷售點：小克足球PopUpStore（26916576）</p><p>便利店篇<br>大口仔匙扣</p><p>便利店一向玩開儲印花換精品，世界盃殺到，順勢推出「大口仔世界球星隊」毛公仔匙扣，一套有齊巴西、意大利、葡萄牙、法國、英格蘭和無打入決賽周的中國等14個國籍球員，每個球員穿所屬國家球衣亮相，加球證大口仔，3-5-2定4-3-3陣式任你擺，盞鬼。即日至7月13日，到7-Eleven購物滿$20得印花1個，儲齊12個印花可免費換領，或用6個印花，加$12換購。</p><p>2010限量版戰衣匙扣套裝$598</p><p>八達通首次與adidas合作，推出限量2,000套的「2010限量版戰衣匙扣套裝」，這禮盒齊集四款球衣、印有編號的白色別注版adidas成人迷你八達通及證書、四個足球匙扣及球靴、龍門手套及10號吊墜各一。</p><p>2010世界盃壓縮毛巾$13.8</p><p>包裝成足球模樣，打開後變身一條條印上國旗的小毛巾，過癮。</p><p>世界盃2010紀念啤牌$19.9</p><p>間場等開波，與朋友玩世界盃啤牌，果真完全投入世界盃。</p><p>2010世界盃打火機$12</p><p>各位儲開打火機的朋友，總不能少了這個2010年世界盃火機吧？</p><p>銷售點：全線7-Eleven<br><br>註：2010限量版戰衣匙扣套裝只於港鐵站內7-Eleven便利店發售</p><p>飲品篇<br>球形樽裝可樂/Zero可樂各$18.5</p><p>日本限量版樽裝可樂，樽身圓圓，同說似燈泡，我說外形有點似手榴彈，搞鬼！</p><p>日本Aquarius能量飲料特別版$15.8</p><p>樽身有阿根廷、意大利、巴西、英格蘭、烏拉圭、法國及德國國家隊球衣圖案，明食世界盃熱。</p><p>銷售點：一田百貨（26941111）</p><p>波鞋篇<br>男女裝K-ONA德國國旗波鞋$799</p><p>K-Swiss推出「K-ONA」國旗系列波鞋，把八個國家國旗融入波鞋，五顏六色撞到七彩，果真從頭到腳撐世盃。
</p><p>鎖售點：K-Swiss專門店（25062923）</p><p>街邊篇<br>南非世盃32強襟章$120</p><p>廟街貨，一套有齊32國、南非世盃標誌及Zakumi共34個襟章，但給我發現好幾個錯處，例如英格蘭用了英足總會徽，而不是隊徽；新西蘭則用了舊標誌等。</p><p>Zakumi匙扣$20　i-phone套$59</p><p>女人街貨，匙扣幾乎是必出精品項目，但連i-phone套都出埋，就不得不佩服商家的賺錢頭腦，皆因連官方都無推出，反而被女人街貨搶先，更有攤檔指這i-phone套賣斷市，問你死未？</p></body></html>