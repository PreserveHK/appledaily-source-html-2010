<html><header><meta charset="utf-8"><title>張瞻爸爸提早過節　張繼聰一袋武士</title></header><body><h1>張瞻爸爸提早過節　張繼聰一袋武士</h1><p>張繼聰（Louis）父齡尚淺，只得3年，但早已成為阿爸級icon，每年父親節總有他出現。今次要揀禮物送畀老竇，他說最緊要實際，看他有沒有用便知他鍾唔鍾意，那不如買一樣他可以每日隨身帶備的，例如是……袋。<br><br>記者：吳允冲<br>攝影：陳陶鈞<br>場地：LanKwaiFongBeerBar</p><p>3歲爸爸</p><p>兒子張瞻今年3歲，對父親節還沒概念，但Louis反而最珍惜這段日子與阿仔相處，「每日放工，返到屋企個仔錫啖你、攬住你，已經係最大禮物啦。朝早起身，個仔問你：『食咩早餐呀？返工未呀？』已經覺得好sweet，大個仔就唔會咁問o架喇！所以家好珍惜。」對，有仔錫，日日都是父親節，那要甚麼禮物？</p><p>三代波牛</p><p>作為兒子，Louis亦自稱很少特別慶祝父親節。若你熟讀八卦雜誌，都知張氏家族三代同住，根本不用擇日相見。不過今個父親節，老竇阿爺個阿仔有個最佳節目——睇波，「年年世界盃都坐埋一齊睇，以前同阿爺阿爸一齊捧巴西，家個仔都無得揀，都係同我一齊捧巴西！」事實上Louis與爸爸兩父子的關係總離不開足球，「細個時我係足球青年軍，爸爸總會特登請假來睇我比賽，以前唔覺得有咩特別，家諗番先覺得好難得。」講到最難忘的父親節，Louis：「一定係個仔出世嗰年，佢出世之後那日就係父親節，那兩天忙不停，由夜晚搞到朝早，之後同阿爸一齊坐低食早餐，真係好難忘……那年都唔使送禮物啦！個孫就係最好的父親節禮物！可以封住佢把口幾年！」如今「禮物」已3歲，不知張生張太會否再落力炮製新禮物？</p><p>實用型老竇</p><p>Louis話送禮給爸爸，最緊要夠細心，留意爸爸有甚麼實際需要，或有甚麼必需品要替換，「我和爸爸都唔注重物質，最緊要實用。」沉實的袋子應是男人必備裝備之一，「男人好得意，浪子型的鍾意個袋細，有啲爸爸就最鍾意個袋多格，又要睇埋返工定出街用……買袋最緊要都係實用，好似背囊function同個樣要balance，顏色要襯到衫，所以都係黑色多。」至於自用的袋，不外乎是大背囊一個，「我揀袋一定係淨色，容易mixandmatch，因為我要放好多嘢，多數都係孭背囊，要放相機、notebook，做運動時又要帶多幾套衫，所以背囊容量要夠大，乜都質得落，買嘢又唔使拎膠袋。」</p><p>爸爸搜禮<br>$100up</p><p>BabetteWasserman的袖口鈕出名在以不同物料砌成：水晶、絲、皮、甚至火山岩，連安東尼奧班特拉斯都係捧場客。袖口鈕$693/h</p><p>老爸出門都懶帶袋，這個腰包便實用又經濟。FXCreations黑色腰袋$295/f</p><p>出自SergioRossi手筆的Puma交叉之作唔使六嚿，抵買！Puma×SergioRossisneakers$599/h
</p><p>$1,000up</p><p>ThisisnotaPoloshirt繼續BandofOutsiders招牌的美式風，卻是日本製，質地不易變形。間條Polo$1,133/h</p><p>WANTLesEssentielsDeLaVie的皮具設計實用簡約，護照套經常出trip的事業型爸爸必備。護照套$1,190/h
</p><p>送呔送到厭，煲呔其實更適合身材較矮小和大肚腩的爸爸，CorSineLabeDoli的搪瓷煲呔一扣即可戴上，啱晒又懶又浮誇的型爸。金色及漏墨搪瓷煲呔各$1,690/h</p><p>$2,000up</p><p>意大利設計師LucaGnecchiRuscone以在倉庫發現的一副阿爺的太陽眼鏡為靈感，系列找來阿爺級的工匠打造，鏡框上不見Logo，近期GQ力煲！LGR太陽眼鏡$2,990/h</p><p>想送對舒服又有型的鞋畀阿爸，HighFashionSneakers是斯文皮鞋以外的選擇，NeilBarrett這對黑中有波點，低調得來playful。NeilBarrettsneakers$2,933/h
</p><p>一向鍾情Nixon的七彩膠錶，送畀阿爸當然要揀成熟的款式，設計classic又有型，重點係價錢唔算貴。Nixon手錶$3,840/h</p><p>查詢：<br>f.FXCreations（21750288）<br>h.HarveyNichols（36953388）</p></body></html>