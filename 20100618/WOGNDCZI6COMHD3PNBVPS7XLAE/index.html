<html><header><meta charset="utf-8"><title>李卓庭捉姦自焚燒手</title></header><body><h1>李卓庭捉姦自焚燒手</h1><p>李卓庭日前拍攝新歌《噴火女》MV，內容講述男友另結新歡，卻講大話掩飾，後來她撞破男友與新歡於房內偷情，令她㷫到噴火，把心一橫燒毀房間。</p><p>火燒鐵鏈</p><p>拍攝當日導演要求李卓庭燒房門，導演並示範燒鐵鏈，豈料到她拍攝時卻燒傷手，她說：「因為條鐵鏈搽咗好多易燃性膠水，段戲又一take過，點知一埋去個火即着，啲膠溶咗落隻手指度，當時心諗死啦，仲roll緊機，拍完之後工作人員即刻搵藥膏幫我擦。<br>李卓庭又自爆曾被男友飛，她說：「嗰時都係喺男友家人口中先知道，但我選擇唔作聲，其實呢首歌唱得好辛苦，因為歌詞好狠，好想打人。本來錄咗兩個版本，最後揀咗溫和嘅唱法。」<br>撰文：葉雪</p></body></html>