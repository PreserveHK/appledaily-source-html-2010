<html><header><meta charset="utf-8"><title>歷人生低潮險辭演新劇鍾嘉欣失眠三月瀕崩潰</title></header><body><h1>歷人生低潮險辭演新劇<br>鍾嘉欣失眠三月瀕崩潰</h1><p>在無綫新劇《蒲松齡》中，鍾嘉欣再度與馬浚偉和陳法拉合作，難得與兩位老友碰頭，理應心情輕鬆。誰知嘉欣被失眠困擾，更演變成人生最低潮，最痛苦的時間曾經想過辭演該劇，只是怕連累其他演員才打消念頭。</p><p>重提當日拍無綫新劇《蒲松齡》的日子，鍾嘉欣日前在電視城接受專訪，表示因失眠變成人生最低潮，最痛苦的時間曾經想過不做，她說：「原來有啲嘢係唔需要引發，嗰陣我係完全冇壓力，不過唔知乜嘢原因失眠咗三個月，搞到狀態非常差。」</p><p>馬仔幫手捽腳</p><p>低潮時，鍾嘉欣痛苦不堪，曾經找不同醫生診治，她說：「我睇咗好多唔同嘅醫生，但我唔想食安眠藥，又唔可以請假，惟有死撐，加上角色又好悲，幾乎場場都要喊，最後去到覺得身體上支持唔到自己再拍落去，嗰陣我有諗過唔做，但係呢齣劇唔係得我一個，冇理由為咗一個人而影響，所以死撐住拍晒佢。」<br>當時嘉欣受失眠困擾，不少朋友先後開解她和尋找良方，她說：「唔止馬仔（馬浚偉）同法拉，身邊好多人都好想幫我，好似成日幫我捽腳同捽頭，但去到攰到唔喺呢個狀態，自己都冇力到唔想出聲，返工都要人哋扯我先得，家諗番都幾恐怖。」<br>那麼嘉欣最後怎解決這問題？她說：「最後因為要開另一齣劇，佢哋畀咗我10日假休息，我媽咪又即刻返嚟陪我去旅行散心，慢慢咪好番。」有否留下陰影？嘉欣笑說：「咁又冇，但今次係一個好好嘅人生經驗。」<br>採訪：何慧斯　攝影：陳順禎</p></body></html>