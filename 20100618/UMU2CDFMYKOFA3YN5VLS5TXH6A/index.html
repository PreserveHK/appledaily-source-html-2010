<html><header><meta charset="utf-8"><title>八方人物：一家三口助養兒童　子女遍天下</title></header><body><h1>八方人物：一家三口助養兒童　子女遍天下</h1><p>普天下父親俯首甘為孺子牛，50多歲的譚榮更是非一般好爸爸。任職的士司機的他月入萬多元，除了肩負一家三口的生活擔子，還每月節衣縮食省下約2,000元，助養逾10名貧窮兒童，「見到佢哋慢慢長大，感覺好似見到親手撒嘅種子慢慢發芽咁」。<br>譚榮的父親是「我為人人」的榜樣，「嗰時屋企窮，又有七兄弟姊妹要養，但阿爸寧願將平時慳埋嘅斗零畀街邊嘅乞兒，佢話只要幫到人就開心」。父親身教令譚榮養成節儉性格，「自己食少啲、用少啲，慳番啲錢就可以幫有需要嘅人」。</p><p>探望後離開一刻倍神傷</p><p>04年譚榮偶然看到宣明會宣傳助養兒童海報，心念一動決心幫助這些三餐不繼的兒童。當時香港剛被沙士摧殘，經濟不景氣的氣氛籠罩全城，譚榮每天要「揸足16個鐘的士」才夠一家三口餬口，但他仍堅持「死慳死抵」助養兒童，日復日、年復年，04年至今譚榮已助養過十多名兒童，現時每年約花2,000元助養13、14名兒童，助養的兒女，遍佈內地、非洲、東南亞各國。<br>譚榮曾跟隨宣明會到柬埔寨和貴州等地方探訪自己助養的兒童，「去之前好開心好緊張，帶咗成篋衫同埋小食」。探訪後卻很神傷，「唔知幾時可以再見佢哋，離開時，望住佢哋嗰剎那好想喊」。受助兒童一年會與助養人通信幾次，通常會送上近照及簡單的圖畫，數句祝福話，雖然沒有甚麼內容可言，但對譚榮來說卻彌足珍貴，「所有信我都收得妥當，每次都用兩日時間覆晒佢哋」。<br>有些受助兒童長大後，不會再聯絡助養人，譚榮說會感到傷感，「我唔止當佢哋係仔女，仲當佢哋係我嘅弟妹。」但他沒有因此心淡，還不斷鼓勵親友助養兒童，苦口婆心沒有白費，數年來至少十多名友人在他游說下助養貧童，他說：「大家都係人，用少少錢就可以將希望帶畀佢哋，點解唔做呢？」</p><p>赴川賑災後更珍惜家人</p><p>善心一代傳一代，譚榮的女兒頌瑩（Ivy）中四時便省下零用錢每月助養兒童，並笑言小時候看到父親寧願助養素不相識的兒童，也不肯給她多一些零用錢感到不是味兒，「但當人大咗，就開始明白點解佢要咁做，開始識得自己慳啲錢去幫人」。Ivy首個助養的是印度兒童，「見到佢喺我幫助下健康長大，真係好開心。」<br>譚家三口都有助養兒童，08年汶川大地震，一家人更走到都江堰協助救援工作，Ivy說自己一家人在一起，很多災民卻家破人亡，令他們更珍惜家人，「好多人屋企冇咗，但係又冇人理佢哋，睇見都覺得好傷心好想喊」。儘管可以提供救援物資，但始終不能令遇難家庭團圓，「我哋幾個人幫到嘅真係好有限」。<br>記者　梁德倫</p></body></html>