<html><header><meta charset="utf-8"><title>日系內衣劈價$88　7日升Cup</title></header><body><h1>日系內衣劈價$88　7日升Cup</h1><p>減價開倉周時有，但減價的號召力與吸引力就另作別論。不過我敢講今次呢單開倉對女士們來說確實很吸引，至少我已經中招，乖乖就範付上金錢支持呢個Bra倉。喂……$88套日系內衣、$99套新款泳衣、$99個NudeBra（仲要買二送一），咁平法，仲想點？唔使諗，即行動啦！<br><br>記者：胡卓琳<br>攝影：伍慶泉<br>Model：Isis@Zmodel</p><p>黑色矯形吊橋原價$298</p><p>現凡惠顧任何兩套內衣套裝，即可以九折優惠價$268購買矯形吊橋；買三套內衣套裝，即可以八折$238購買，咁着數，無理由唔搭呢條「橋」o架！</p><p>升Cup無難度
</p><p>矯形吊橋是一個外加的PushUp輔助衣，與一般矯形內衣不同的地方是它可配合不同的Bra佩戴，戴在原來的胸圍外托起胸部，即可見逼爆的PushUp效果，無花無假，連Model都大讚有如升Cup一樣，效果神奇。老闆娘話這個吊橋是店內鎮店之寶，從未減價，如今買兩套內衣套裝，即可以優惠價購入，配咩Bra戴都得o架，絕對值得入手！</p><p>低過成本內衣Set</p><p>其實對女人來說Bra又怎會嫌多，日系上樓內衣店Inducer就深明這個道理，是次開倉主力以內衣套裝為主，並將店內超過100款日本澀谷系原價$398的內衣Set，以蝕本開倉價$88出售，計落差不多是二二折，認真平到笑。老闆話今次開倉減價的款式是有史以來最多的，當中包括有充滿少女味的Pattern款及成熟誘人的喱士款，還有當中最受歡迎的連吊橋款，難怪呢，就是加了一條有谷胸效果的吊橋就可以輕易升Cup，女士們又怎會不愛？不過提提你，話晒Bra都有Size之分，要買啱自己Size，早啲去買啦！
</p><p>最受歡迎吊橋款！</p><p>NudeBra買二送一</p><p>早幾年街頭巷尾都出現了一個個肉色的「砵仔糕」，明星Model大力追捧。其實NudeBra是適合穿露背裝或是穿不宜戴Bra的衣服時穿着，不過貼近膚色的「砵仔糕」近年就被有Pattern的NudeBra取替，因戴有Pattern的就算穿崩都不致於太尷尬，因此大受歡迎，加上NudeBra有輕微PushUp效果，更成為少女們的恩物。今次開倉都有NudeBra份，一律$99，買兩個仲送多個，想於今夏穿露背裝的，來入手吧！</p><p>新款泳衣一百有找</p><p>為滿足各女士所求，Inducer亦同時返了不少2010年新款泳衣，當中包括大受少女歡迎的波點及星星Pattern，最開心是大部份均以開倉價$99發售，學老闆娘話齋：「最緊要買得開心。」</p><p>三角NudeBra　水着升Cup</p><p>再醒大家一個泳衣升CupTips：以三角形NudeBra攝入泳衣內便可見即時升Cup效果，唔信？睇片啦！</p><p>開倉日期：即日至5月23日（1:00pm-11:00pm）<br><br>Inducer（28810802）<br>銅鑼灣利園山道27號3樓</p></body></html>