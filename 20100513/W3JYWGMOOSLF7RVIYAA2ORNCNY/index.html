<html><header><meta charset="utf-8"><title>懷舊可樂收音機</title></header><body><h1>懷舊可樂收音機</h1><p>做人老婆，最緊要體貼老公，仲要投其所好，睇波一齊睇、打機一齊打……衰在男人嘅嗜好多，仲要有鋪收藏癮㖭。好似我老公咁，又捧曼聯，仲鍾意收藏可樂產品，都唔明點解咁鍾意紅色嘢！前排行街見到呢部扮點唱機嘅收音機，上面仲印咗可樂標誌，老公立時雙眼發光，話好少有咁正嘅懷舊收音機，我當然話貴唔畀買啦！過兩日咪偷偷地買咗送畀佢囉！呢啲叫Surprise！<br><br>鐸師奶<br><br>查詢：JCShop（31022783）</p></body></html>