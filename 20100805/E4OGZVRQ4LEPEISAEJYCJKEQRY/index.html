<html><header><meta charset="utf-8"><title>Leanne&amp;Anjaylia三角戀　夏之結局</title></header><body><h1>Leanne&amp;Anjaylia三角戀　夏之結局</h1><p>日圓高企，遊日之計急煞掣，好在日本直送的日牌支爪遍港，大熱例子有早已攻陷衣櫃的collectpoint，旗下男女六牌LateSummerCollection全面上市，上窄下闊三角造型及時為日系信徒止痕。今日有請門徒Anjaylia同Leanne。<br><br>記者：吳允冲<br>攝影：陳陶鈞<br>Makeup&amp;Hair：WillOr&amp;Dianna@http://hk.myblog.yahoo.com/willormakeup<br>Model：Leanne、Anjaylia、Chiwai@Jamcast<br>場地：CafeGolden@賽馬會創意藝術中心</p><p>OnAnjaylia：Heather闊身Tee$289、JEANASiS直條連身裙$559、JEANASiS圓帽$349、<br><br>OnLeanne：JEANASiS民族背心$329、Heather紅色格仔連身褲$659、LOWRYSFARM圓頭Boot$669、<br><br>OnChiwai：RAGEBLUE藍白間恤衫$339、RAGEBLUE藍色短褲$309、RAGEBLUE麖皮鞋$729</p><p>水桶民族</p><p>打開collectpoint的女子衣櫃，JEANASiS、Heather等牌中，民族Look雖依然是主膽，但顏色已由春夏的七彩部落，隨着天氣轉凉，而變成Nude色和深色系，好襯深沉的秋冬天氣，而Pattern方面，亂中有序的線條再度復興。翻開日本潮誌，今年季夏請謹記二字：「水桶」，吊帶長裙、Jumpsuit統統將身材埋沒！日系打扮加腰帶突出腰線已Out，在連身長裙或大浪褲外，宜配以短身Top或外套，以Layering的手法，突出腰線，造成上窄下闊的三角A字效果，腰間配飾統統可以放入衣櫃深處。</p><p>OnAnjaylia：LOWRYSFARM花花背心$329、JEANASiS黑色高腰褲$609、LOWRYSFARM黑色凉鞋$569、<br><br>OnLeanne：JEANASiS民族Tee$289、JEANASiS杏色長褲$659</p><p>A型百搭季夏</p><p>以為長裙、Jumpsuit屬高人專利，5尺3吋高的Anjaylia不同意，「我鍾意着長裙，尤其是飄逸的質地和淺的顏色，其實長裙可以好凉爽好方便，一條長裙唔單止可以全身着，亦可以拉落下身當半截裙着，上身着Tee或在裙外冚件Tee都得，好百搭。到秋天時，亦可以襯番厚重一點的外套，打造轉季Look。夏天時我亦鍾意着長褲，着件背心仔喺入面，亦會顯得對腳長啲。」Leanne：「我鍾意戶外活動，所以鍾意連身的，好似Jumpsuit，唔怕走光之餘，亦會比較活潑，仲唔使襯咁多配飾，到秋天凉凉哋，就可以在Jumpsuit內配長袖衫或加件厚褸，配搭容易。」鞋方面，天熱時配凉鞋，到秋天換上高踭鞋，同一件衫，都可以着出不同季節感。</p><p>Pattern情侶</p><p>再睇男子組，HARE依然高唱民族之歌，以七彩針織民族Pattern點綴Polo和Tee，部份Item如民族針織背心更與女裝Heather對照，情侶姿態TribalLook示人。至於恤衫Pattern亦如女子組一樣，將民族Pattern混合其他元素，以骷髏頭、十字架混入腰果花、菱形花，為這本屬於盛夏的圖案，上一點黑暗氣息。下身方面，持續大熱的棉質民族短褲配LeggingLook，亦順利過渡到下季。</p><p>collectpoint（29920272）<br>尖沙嘴廣東道新太陽廣場B04&amp;B05舖</p></body></html>