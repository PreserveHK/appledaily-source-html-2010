<html><header><meta charset="utf-8"><title>HotCha刨JessicaC.寫真</title></header><body><h1>HotCha刨JessicaC.寫真</h1><p>組合HotCha昨日到商台接受訪問，成員Regen自爆買了JessciaC.的寫真欣賞，她說：「去便利店買嘢食時，見到佢本寫真，覺得佢眼神好吸引我，咁就買咗，我一向都有買寫真睇嘅。」</p><p>自嘲中童身材</p><p>Crystal和Winkie聽罷即取笑Regen，Winkie說：「佢睇到成個男人咁，一路睇一路發出聲音，係咁話正，真係俾佢嚇死。」<br>問HotCha看別人的寫真是否想偷師，學習怎擺甫士？Crystal笑說：「我哋三個都係中童身材，點擺都冇人理啦。」有否考慮再出寫真？三人均說沒有想過：「我哋之前出過三年寫真，都好似冇乜迴響，記得第一本我哋仲係着兩件頭泳衣，好似小朋友咁，如果要出都等大個啲，成熟啲先啦。」<br>採訪、攝影：胡比</p></body></html>