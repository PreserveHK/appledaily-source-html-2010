<html><header><meta charset="utf-8"><title>米雪為新劇抄襲解畫「題材都係差唔多」</title></header><body><h1>米雪為新劇抄襲解畫<br>「題材都係差唔多」</h1><p>無綫新劇《女人最痛》昨日在將軍澳谷宣傳，女主角米雪、張可頤、滕麗名現身力撐，《女人最痛》正面迎擊口碑不錯的亞視自家出品《法網群英》，但被指抄外國劇《UglyBetty》，面對問題多多，米雪急忙為新劇解畫，她說：「天下文章一大抄，個個劇都不離講嗰幾樣嘢，題材都係差唔多，我就完全冇睇過外國嗰套劇，我係用自己方法去演。」</p><p>「我哋省鏡好多」</p><p>《女人最痛》的背景同佈景跟《UglyBetty》都是辦公室，當中門口佈景就最相似，張可頤說：「我哋嗰個門口靚好多，整體上我哋好原創，我哋演員都省鏡啲喇！仲係有過之而無不及。」對於鄧特希出品的《法網群英》口碑好，她說：「聽講都唔錯，不過我掛住睇自己嗰套都冇時間睇其他。」</p><p>張嘉兒同情港姐</p><p>三年前被指是「豬扒港姐」的張嘉兒，對於今屆港姐的遭遇深感同情，她說：「我覺得我當年慘過佢，不過都過咗去，可能係發生喺自己身上覺得慘，當年自己冇喊過，但係有同屋企人呻，選完唔係俾人讚，不過自己都冇後悔過，回望有好多得着，更加了解自己，家喺TVB百毒不侵。」<br>採訪、攝影：楊潔雯</p></body></html>