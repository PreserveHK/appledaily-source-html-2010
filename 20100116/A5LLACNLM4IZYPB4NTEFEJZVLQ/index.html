<html><header><meta charset="utf-8"><title>ARCHOS9打響FLATPC頭炮　篤住玩</title></header><body><h1>ARCHOS9打響FLATPC頭炮　篤住玩</h1><p>上年係NetBook發威嘅一年，今年又如何？其中一個可能性就係將成為FLATPC當紅嘅一年！剛舉行嘅CES，就見到一眾以HPSlate為首嘅平板電腦，另外仲有傳咗好耐嘅AppleiSlate；不過講到實際推出，香港打頭陣嘅係ARCHOS9，行Win7，想先試為快？緊貼最新科技，就要Touch佢！<br><br>記者：許福合<br>攝影：楊錦文</p><p>虛擬鍵盤</p><p>相對傳統電腦，ARCHOS9這種新一代FLATPC，就正正革新用家對電腦嘅概念，用電腦唔一定真係有個鍵盤，在屏幕左上角有個虛擬鍵盤掣，一按就會在畫面彈出；在8.9"屏幕上，鍵盤位置大約佔咗一半，而原先已打開嘅視窗，亦會自動調整大小。現場實試，當然無真鍵盤嗰種手感，但以虛擬級來講算不俗；不過每粒按鍵會比傳統FullSize來得細，要全速打字？相對會較易打錯！另外座枱式腳架使用了兩段式設計，開一段時角度會較低，適合用來使用鍵盤輸入，而打開兩段時就最啱用嚟睇片。</p><p>系統行Win7</p><p>這種新一代嘅FLATPC，最重要係OS同電腦睇齊，ARCHOS9採用了Win7簡易版，操作同電腦無分別，亦可以用番《IE8》上網，用起上來就會習慣好多；另外軟件支援亦好廣泛，基本一般電腦用得嘅，ARCHOS9上都用得番。機身並無內置光碟機，但用家仍可透過USB接駁外置式裝置；上網就可靠Wi-Fi或藍芽作聯繫。睇片質素亦係好多人留意嘅地方，使用AtomZ510處理器，能夠支援全高清1080p影片播放，試機時用上一條H.2641080pHD影片，睇落都幾順，唔覺點窒，足證硬件夠力解碼！</p><p>FLATPC等住出！<br>HPSlate</p><p>今年喺美國CES上，HP就搵埋微軟SteveBallmer，展示旗下嘅SlateFlatPC，同樣行Win7，並示範部份操作同遊戲，估計今年內可推出。</p><p>AppleiSlate</p><p>Apple嘅平板電腦傳咗好耐，用家都好期待佢可以點玩！亦想知道最終樣子如何，不過HP用咗Slate做名字，Apple會否仍用iSlate推出呢？</p><p>Profle</p><p>處理器：IntelAtomZ5101.1GHz	<br>記憶體：1GBDDR2<br>硬碟：60GB	<br>屏幕：8.9"LED背光/1,024×600<br>網絡：Wi-Fi/藍芽2.0	<br>電源：可換式鋰電池（5小時）<br>作業系統：Windows7StarterEdition	<br>體積：256×134×17mm<br>重量：800g	<br>查詢：捷成洋行（29262300）</p></body></html>