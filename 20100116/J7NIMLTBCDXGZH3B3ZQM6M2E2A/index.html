<html><header><meta charset="utf-8"><title>Stephy棄舊電腦頭痕</title></header><body><h1>Stephy棄舊電腦頭痕</h1><p>鄧麗欣（Stephy）、鄭欣宜和林保怡前晚到將軍澳電視廣播城為節目《敦煌》進行開廠拜神，Stephy不時被批評錯字百出及英文水皮，所以前晚她事先張揚對中史不太認識，她說：「我讀西史，但因為做嘉賓主持，所以都有睇啲資料。」<br>由於Stephy去年沒有出碟，所以不獲邀請出席《勁歌》總選，對於擔任嘉賓主持是為來年頒獎禮鋪路，她即說：「嘩！邊有咁簡單，咁易攞到，大家唔使咁辛苦，攞獎都係要努力。」</p><p>「儲埋好多喺屋企」</p><p>此外，Stephy昨日到長沙灣出席電腦節活動，她表示對電腦認識越來越多，但認為處理舊電腦是一件很煩惱的事，她說：「電腦同電話都係，舊嘅都唔敢揼，放晒喺屋企，所以儲埋好多喺屋企。」<br>採訪、攝影：何慧斯、楊潔雯</p></body></html>