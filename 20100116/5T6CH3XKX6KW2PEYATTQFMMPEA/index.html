<html><header><meta charset="utf-8"><title>豬頸肉burger　市區BBQ場　狗狗OK</title></header><body><h1>豬頸肉burger　市區BBQ場　狗狗OK</h1><p>養有狗狗，想燒烤？總要到周末假日一家大細三五成群山長水遠揸幾粒鐘車或坐幾個鐘車去郊外，辛苦過返工！其實，市區都有露天燒烤場，更可以同心愛Baby狗狗同去。<br><br>記者：梁美甜　<br>攝影：陳盛臣　<br>Model：Kinki@PureModels<br></p><p>叉住燒果樹露天場<br>必食無渣雞腎</p><p>九華徑燒烤場位處美孚九華徑舊村，出港鐵步行不用10分鐘即達，燒烤場四周被眾多香蕉樹芒果樹包圍，綠意盎然，開揚舒暢，地方大亦可讓狗仔跑個夠，場內提供一人一叉自助任燒任食，眾樂樂！開爐計任燒4小時，所有食物均獨立包裝，每包約五六件，衞生方便，不怕食不完而浪費掉。食物款式二十多種，一般的豬扒牛扒腸仔粟米燒賣等有齊，招牌必試秘製牛柳粒、雞腎和泰式豬頸肉。牛柳燒後，牛味突出肉嫩滑；雞腎醃得入味，咬落爽脆；泰式燒豬頸肉配市面少有烘香的漢堡麪包吃，熱辣辣鮮香好味。</p><p>自攜預訂海鮮一樣得
</p><p>場內任食並不提供海鮮類，老闆慷慨讓想吃海鮮的食客自攜作燒烤，懶惰如我亦可撥個電話向老闆預訂海鮮或韓式龜背燒牛肉。$100海鮮盤包括三種海鮮，各一斤合共三斤，選擇有大眼雞、烏頭、花甲、海蝦等，視乎市場新鮮供應而定；又或$80鮮魚盤，預訂後老闆會到市場揀選鮮魚醃製。燒牛肉以牛肋骨肉切薄片再醃製，燒時更以韓國訂購回來的龜背燒炙，風味獨特。惟燒烤場太旺，六、日假期要提早7-10日訂位。</p><p>招牌任燒<br>泰式豬頸肉
</p><p>泰式醃製，難怪豬頸肉開封後味極香濃。燒後惹味多汁，夾提供的熱狗包或漢堡包，烘一烘，鬆脆好味！</p><p>秘製牛柳粒</p><p>牛柳切粒後加以魚露、泰國青檸等做的泰汁醃過8小時，燒後肉嫩滑有牛味。
</p><p>雞腎
</p><p>件件大細不一，因並非機刨件而是人手切，切走兩條大筋後爽口又無渣，以美極、糖、酒等醃得入味。</p><p>加$（一日前預訂）<br>鮮魚盤$80</p><p>鮮魚盤拍攝當天是兩條約斤半重的紅鮪，老闆自市場新鮮買回來後，加味噌、木魚碎等醃好。燒約10分鐘至八九成熟，再加香葱炸蒜等，鮮香嫩滑。</p><p>韓式燒牛肉連蔬菜盆$80
</p><p>老闆將牛肋骨肉（約1磅）切薄片，以味醂、清酒等醃製，以韓國龜背燒，老闆教用牛油起爐，將肉兩面稍烤10秒，牛肉外脆內軟又多汁，蘸韓國柚子醋配生菜包着吃，美味風味！</p><p>馮生：「近市區好方便，食物又OK！」</p><p>楊小姐：「最好是交通方便，價錢又唔算貴！」</p><p>場地屬私家地，老闆種了不少香蕉樹芒果樹，隨手可摘蕉葉用作烹調。
</p><p>調味三醬</p><p>燒烤場提供醬料如桂林辣椒醬、牛油之外，還有自家調製的麻辣汁、泰汁和日本燒汁。麻辣汁以麻辣膽加入辣油調製，香辛味濃；日本燒汁以味醂、萬字醬油等製成，香味濃郁。</p><p>美孚九華徑燒烤場（93095526）<br>美孚九華徑舊村村口<br>每人價錢：星期一至五成人$98、小童$78<br>星期六、日及假期成人$108、小童$88<br>備註：自助燒烤只包一罐非酒精飲品。要補給，場內士多有飲品賣，紙包$5，罐裝$6。
</p><p>夾夾燒大草地<br>任食牛舌叉燒
</p><p>位於衞理道的無國界食點，場內有大大個草地，附近建築疏落極開揚，開爐後3小時任飲任食，食物超過25款，更會每季推出新款，必試厚切牛舌、南乳雞翼及秘製叉燒，嗜海鮮者可選已調味的青口、帆立貝或游水蝦等。處理牛舌步驟繁多，師傅處理後特意將牛舌厚切，簡單以海鹽醃，燒後口感豐腴具肉汁。秘製叉燒以脢頭肉加秘製醬料醃，師傅建議用大火燒至乾身，咬落香脆肉汁豐富，煙煙韌韌味道奇佳，但要小心睇火。場內更有不少獨立位置供燒烤，難怪不少公司團體訂作私人派對，私隱度高。惟任飲任食燒烤大小同價，小朋友食量小的話感覺有點蝕，且是以夾夾式燒烤食物，屬少數人燒，其他人坐享其成的模式。這裏更可以任飲，除了多款罐裝汽水果汁，最特別是有三款啤酒及樽裝可樂及忌廉呢！
</p><p>厚切牛舌</p><p>必試燒物，將外表烤至香脆，肉質軟腍肉汁豐富，配啤酒一流。
</p><p>任燒推介<br>秘製叉燒</p><p>脢頭肉以秘製醬料醃，味道鮮香特別，燒至乾身後，香口惹味又有肉汁，出色！</p><p>日本秋刀魚
</p><p>原條秋刀魚簡單以海鹽調味已能帶出鮮香。</p><p>法式蒜茸包</p><p>食客都讚的蒜茸包，塗有蒜茸牛油，燒烘後香脆無比。</p><p>加$<br>日本帆立貝$8/隻、新西蘭半殼青口$40/打<br></p><p>大大隻帆立貝和青口同樣塗上牛油及放了番茄絲，燒後很鮮味。<br></p><p>黃小姐：「呢度空氣清新又寧靜，牛舌、雞翼好正好好味！<br>」
</p><p>王生一家，王太：「近市區，放工後來都方便，最好味係蒜茸包同芝士腸。」
</p><p>場內有獨立燒烤房供團體搞私人派對。</p><p>無國界食點（23888193）<br>京士柏衛理道10號<br>每人價錢（大小同價）：星期一至四$118<br>星期五、六、日及假期$138<br></p></body></html>