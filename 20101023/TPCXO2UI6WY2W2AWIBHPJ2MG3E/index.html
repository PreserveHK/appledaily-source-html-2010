<html><header><meta charset="utf-8"><title>林伯爛橙掟B嫂</title></header><body><h1>林伯爛橙掟B嫂</h1><p>【本報訊】六旬男子「阿林」，昨晨到長沙灣保安道街市，花了10元買下一筲箕共6個橙，返家後發現部份橙已霉爛，心生不忿返檔口要求「回水」，果檔老闆娘「B嫂」拒絕。兩人爭執期間，阿林隨手拿起爛橙掟向老闆娘，B嫂登時頭破血流，鄰檔女檔主見狀用筲箕掟向阿林，老闆「B哥」護妻心切，出拳毆打男客。警員到場拘捕涉打架男女，惟獨B哥逃之夭夭。記者：黃學潤</p><p>B嫂前額流血</p><p>這場「橙的戰爭」現場為保安道街市地庫21街其中一個生果檔。生果檔由老闆及其56歲姓吳妻子經營，街坊暱稱兩人「B哥、B嫂」，B哥、B嫂慣將壓壞的橙放在筲箕內，以10元5個或6個的平價益街坊，購買的顧客都知是「次貨」。<br>62歲姓林男子早前在生果檔購買平價橙，返家後發現橙爛發霉，心有不甘，昨晨10時許重返果檔要求B嫂回水。有人說：「買得平貨預咗（爛）啦。」阿林卻心有不甘，兩人為此口角各不相讓。阿林盛怒下將爛橙掟向B嫂，B嫂前額中招當場淌血。鄰檔56歲姓文女檔主見狀加入戰團，有人用筲箕怒擲阿林。此時B哥得悉愛妻被掟穿頭，亦拳毆阿林，然後逃離檔口。警員接報到場調查，阿林及B嫂涉打架、文姓女子則涉襲擊被捕，其中B嫂前額流血，阿林又報稱頭、臉受傷，兩人俱送院治理。<br>附近檔口的老闆娘坦言，「十蚊一兜橙咁大兜，係人都知唔靚啦，嗰個阿叔嫌橙唔夠靚要嚟換，將心比心，老闆娘梗係唔換啦。儍人嚟，十蚊有六、七個橙點會話靚呀，要有心理準備o架，講講吓，阿叔用橙掟佢（老闆娘），我見佢成頭血，咪畀紙巾佢抹血囉！」事後B嫂的母親協助看檔，大嘆「我哋做生意都希望有下次o架！」</p></body></html>