<html><header><meta charset="utf-8"><title>死過翻生　心有餘悸馬清偉：好似發場噩夢</title></header><body><h1>死過翻生　心有餘悸<br>馬清偉：好似發場噩夢</h1><p>大生銀行董事局主席馬清偉，大前晚在中環四季酒店參加飲宴時疑醉酒暈倒，心臟更被指一度停頓一分鐘，幸及時搶救和入院治療後留醫深切治療部18小時，前日傍晚出院。昨日馬清偉接受訪問時，自言「事件都嚇親自己、好似發了一場噩夢」，身為一家之主的他表示以後會多加留意飲食。</p><p>大生銀行董事局主席、現年55歲的馬清偉，大前晚在中環四季酒店參加飲宴時疑醉酒暈倒，心臟更被指一度停頓一分鐘，幸席間有醫生即時替他急救，之後送往瑪麗醫院搶救，他的女友Winnie、前妻薛芷倫及兒子都趕往醫院，其後留醫深切治療部18小時至前日傍晚出院。</p><p>自言心臟冇事</p><p>據悉馬清偉在飲宴席間飲了大量烈酒，醫生曾為他打針搶救，昨日馬清偉接受電話訪問時聲如洪鐘，他解釋因溝酒飲出事。出院後即返馬家大宅休息的馬清偉，昨日記者致電問候他時，他表示「多謝關心。」問他是否在飲宴席間，飲了大量烈酒，酒精濃度近50%，他聲如洪鐘地說：「都係飲平時飲開個啲，可能紅、白酒一齊飲，我個心一向冇事。嗰晚好開心，所以飲多咗幾杯啫。」有傳醫生為他打針急救，他表示醫生只是打瞓覺針而已。</p><p>「我自己都嚇親」</p><p>馬清偉續說：「件事真係嚇親自己，之前都未發生過，今次嘅事好似發咗一場噩夢，以後都會減肥，同更加留意飲食，今日唞咗一日，聽日會開工。」問他今次的事可有嚇親前妻薛芷倫及女友Winnie？他說：「有啊，我自己都嚇親，我係一家之主嚟o架嘛。」<br>採訪：RitaLeung</p></body></html>