<html><header><meta charset="utf-8"><title>窩輪搏擊：中油硬淨　敲19857 - 俊樺</title></header><body><h1>窩輪搏擊：中油硬淨　敲19857 - 俊樺</h1><p>人行突然話加存款準備金率，震散咗噚日嘅港股，恒指收市大跌578點，報收21748，10日同50日線失守，只守住20日線，成交接近1000億元，沽壓好大，不過，短期如果冇新嘅壞消息，則可以企穩。<br>噚日中資股跌得多，如果大市出現反彈，中資股亦會升得多啲，博反彈不妨實。<br>中油C輪19857：中油香港（135）昨收11.34元，升1.7%。噚日個市跌咁多佢都可以升，後市推向13.50元機會好大，可以諗吓隻C輪19857。<br>隻輪現價21.5仙，2010年11月12日到期，行使價11.88元，溢價23.7%，引伸波幅57.4%，有效槓桿3倍，正股見13.50元，19857睇35.2仙，正股跌穿10.50元就沽咗隻輪止蝕。<br>俊樺</p></body></html>